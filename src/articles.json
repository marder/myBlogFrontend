[
  {
    "title":"Listy do redakcji: Kałużny w politycznym czyśćcu",
    "author":"Marcin Derucki",
    "date":"2024-05-16T00:00:00.000",
    "content":"\nPrawdziwego polityka poznaje się po tym, jak wygrywa i jak zachowuje się po przegranej. W ostatnich wyborach kiepską cenzurkę wystawili staroście Kałużnemu Turkowianie. Z kolei teraz mierną ocenę wystawia sobie on sam, swoim własnym zachowaniem. Tak to jest, jak ktoś nie potrafił wygrać i nie potrafi przegrać. I potem popada w polityczny amok.\nPrzykładem tego jest wejście w polityczną współpracę ze swoim naturalnym przeciwnikiem, jakim od zawsze dla PiS są spadkobiercy po PRL – czyli z radnym Marczewskim i jego Lewicą. Mało tego, kiedy na sesji zwróciłem uwagę na ten dziwny sojusz PiSu z Lewicą, to usłyszeliśmy od byłego szefa klubu PiS, że w radzie miejskiej nie ma... PiS. Czy nie zasługuje to na miano absurdu politycznego, kiedy słyszy się od działacza i członka PiS, że nie jest w radzie radnym PiS?Co do dobrego zwyczaju politycznego, o którym pisze niedoszły burmistrz Kałużny, to muszę zdemaskować jego kłamstwa. Pisze on, że w każdym samorządzie tradycją jest zachowanie równowagi tzn. przekazanie komisji rewizyjnej opozycji. Szkoda, że on sam tego nie zrobił będąc starostą, bo w skład komisji rewizyjnej za jego czasów weszło na 5 osób, 4 radnych wspierających zarząd powiatu. Tylko 1 radny był z tzw. opozycji, więc jak to się ma do tego, co on wypisuje?Podobnie z tą niby współpracą. Podczas sesji opozycja w radzie dała jej przykład nie głosując nad zmianami do budżetu, które były podyktowane potrzebami mieszkańców i miasta.Proponuję mniej mówić i pisać, a więcej działać dla Turku. To właśnie prędzej zostanie docenione przez mieszkańców, niż popisy słowne i uszczypliwości na sesji.Marcin Deruckiźródło: materiał prasowy nadesłany"
  },
  {
    "title":"Porozumienie ws. przejęcia dróg na Młodych podpisane",
    "author":"Marcin Derucki",
    "date":"2024-04-18T00:00:00.000",
    "content":"\nZ nieukrywaną satysfakcją informuję, że burmistrz Romuald Antosik zawarł umowę ze Spółdzielnią Mieszkaniową „Rozwój” w sprawie przejęcia nieruchomości położonych na osiedlu Młodych, które będą przeznaczone na drogi publiczne. To pierwszy krok do poprawy stanu dróg na tym osiedlu.\nChciałbym także przypomnieć, że w minionym roku miasto przystąpiło do uchwalenia miejscowego planu zagospodarowania przestrzennego dla obszaru w rejonie ul. Młodych. Plan ma być uchwalony do końca czerwca 2025 roku.Obecnie drogi te nie są własnością Gminy Miejskiej Turek i dlatego miasto nie może inwestować na nie swoim terenie. Dlatego tak ważne było dzisiejsze porozumienie, w którym Miasto Turek zobowiązało się na swój koszt wykonać podziały geodezyjne niezbędne do wydzielenia gruntów pod drogi publiczne, które Spółdzielnia przekaże nieodpłatnie.Chcąc jednocześnie ostudzić niepotrzebne, przedwyborcze emocje, pragnę napisać kilka słów tytułem sprostowania mojego listu z dn. 5 kwietnia, pt. „Dlaczego władze osiedla Młodych szkodzą swoim mieszkańcom?”. W tym miejscu chcę przeprosić za zamieszczenie w tym liście informacji naruszających dobra osobiste Pani Prezes S.M. „Rozwój”.Dlatego też informuję, że władze Spółdzielni Mieszkaniowej „Rozwój” w żaden sposób nie działają na niekorzyść mieszkańców osiedla Młodych w Turku. Dowodem tego jest dobra informacja o tym, iż burmistrz Romuald Antosik doszedł do porozumienia z władzami spółdzielni w kwestii przejęcia w przyszłości dróg osiedlowych przez miasto.Marcin Deruckiźródło: materiał prasowy nadesłany"
  },
  {
    "title":"Marcin Derucki: Internet pamięta, koniec więc z kłamstwami",
    "author":"Marcin Derucki",
    "date":"2024-04-17T00:00:00.000",
    "content":"\nWłaśnie przeczytałem list Marczewskiego i na usta ciśnie mi się jedno pytanie: kiedy Pan kłamie, Panie Marczewski? Teraz, czy kilka lat temu, gdy publicznie krytykował Platformę Obywatelską za sprzedaż kopalni? Widzę, że pamięć już Pana zawodzi, chyba że to celowa POmroczność? No chyba, że to skutki uboczne pana sojuszu z Dariuszem Młynarczykiem. Tak się składa, że w dzisiejszych czasach mamy internet, a ten nie zapomina. Nie da się go spalić, jak niewygodnych dokumentów.\nJeżeli chodzi o kwestię sprzedaży kopalni, pozwolę oddać głos... Panu:„- Nie mogę się nadziwić, ile musi być zakłamania i takiej hucpy w człowieku, w przewodniczącym powiatowych struktur Platformy Obywatelskiej, który wypisuje takie rzeczy. Młynarczyk i Platforma to powinni być ostatni w Turku [...] którzy wykazują rzekome błędy innym, podczas gdy ta partia narobiła tyle szkód w kraju i tutaj w Turku. Poprzez działania Platformy, poprzez tę cholerną sprzedaż, prywatyzację za bezcen kopalni, doprowadza się Turek do stanu takiego, o którym nawet kiedyś byśmy nie pomyśleli.” To mówił Pan, panie Marczewski kilka lat temu [„Marczewski zmieszał Młynarczyka z błotem” w Turek.net.pl, link poniżej].Kiedy więc Pan kłamał w kwestii prywatyzacji i sprzedaży kopalni? Wtedy, czy teraz?Powróćmy jeszcze na chwilę do czasów, gdy ważyły się losy KWB \"Adamów\". Pamięta Pan te strajki? Bo ja tak. Można sobie z resztą o nich poczytać w internetowym biuletynie kopalni oraz na stronach lokalnych portali. Jeżeli Pan nie pamięta lub chciałby Pan zapomnieć, to niestety się nie da - proszę zobaczyć zdjęcia z tamtych wydarzeń. Wtedy stał Pan, Panie Marczewski, po stronie protestujących górników. Z resztą Pan Pańczyk też tam był. Tak, ten sam Pańczyk, co razem z Panem i Lewicą popiera teraz... Rybarskiego! Co po przeczytaniu Pańskiego tekstu mają o Panu pomyśleć właśnie ci górnicy? Zawsze staje Pan po stronie, gdzie można coś skorzystać?Pamięta Pan, co wtedy mówił prezes kopalni, Pan Rybarski? „- Nie będzie tak, że wszystkie przywileje, gwarancje pracy i płacy zostaną zerwane. Jest wola rozmów ze strony elektrowni i trzeba je kontynuować” - to właśnie były słowa ówczesnego prezesa zarządu KWB „Adamów” [źródło: „Protest górników w Turku”, portal turek.naszemiasto.pl].A teraz kolejny, ważniejszy cytat dotyczący tego samego wydarzenia: „Prezes Zarządu KWB „Adamów” SA Piotr Rybarski w swoim wystąpieniu starał się łagodzić nastroje załogi i apelował o spokojne rozwiązanie nurtującego problemu poprzez dalsze prowadzenie rozmów. Poinformował zebranych pracowników, że funkcjonowanie Kopalni, a co z tym się wiąże i zatrudnienie pracowników, będzie przedłużone na następne kilkadziesiąt lat [wyróżnienie moje - M.D.], ponieważ powstaną nowe odkrywki na złożach węgla brunatnego „Siąszyce-Grochowy” oraz „Piaski” [„Demonstrowali w obronie miejsc pracy”, www.kwbadamow.com.pl].Może Pan nie wierzyć, ale górnicy wciąż pamiętają, co się później zadziało.Jeżeli chodzi zaś o jakieś Pańskie wyimaginowane bilbordy, to mam do powiedzenia tylko jedno. To właśnie Platforma Obywatelska w Turku wywieszała hejterskie bilbordy, których celem było uderzenie w burmistrza. Kwestii sprzedaży kopalni górnikom i ich rodzinom przypominać nie trzeba. O reszcie pamięta internet.Marcin DeruckiLinki do materiałów źródłowych:1. https:\/\/www.turek.net.pl\/miasto\/9263-marczewski-zmieszal-mlynarczyka-z-blotem2. http:\/\/www.kwbadamow.com.pl\/artykul.asp?fold=a005%20Pikieta3. https:\/\/turek.naszemiasto.pl\/protest-gornikow-w-turku\/ar\/c3-1423023foto: kolaż zdjęć ze strony www.kwbadamow.com.plźródło: materiał prasowy nadesłany"
  },
  {
    "title":"Listy do redakcji: Dlaczego władze osiedla Młodych szkodzą swoim mieszkańcom?",
    "author":"Marcin Derucki",
    "date":"2024-06-04T00:00:00.000",
    "content":"\nDziś w skrzynkach mieszkańcy bloków przy ul. Młodych znaleźli list podpisany przez prezes S.M. „Rozwój”. List, w którym władze spółdzielni zarzucają miastu, że nic nie zrobiło na tym osiedlu. W liście pojawiają się pretensje, że miasto nie modernizuje ich dróg osiedlowych. Dróg, które są własnością... Spółdzielni Mieszkaniowej „Rozwój”! A zgodnie z prawem miasto nie ma prawa remontować ulic nie będących jego własnością.\nTo naprawdę przykre, że na 2 dni przed wyborami w taki sposób próbuje się szkalować władze miasta, pisząc rzeczy, które niewiele mają wspólnego z prawdą. Takie działania mają charakter czysto polityczny i nie mają związku z faktami oraz zwykłą przyzwoitością. To próba wymuszenia od kandydatów obietnic. Szkoda, ponieważ wydawało mi się, że doszliśmy już do wypracowania konkretnych rozwiązań dla mieszkańców osiedla Młodych.Co Pani prezes w taki sposób chce osiągnąć? Bo na pewno nie zmierza to w kierunku pozytywnego zakończenia tej sprawy. Jakby tego było mało, docierają do mnie informacje od mieszkańców oburzonych taką formą agitacji wyborczej. Dlaczego więc tak ważne dla mieszkańców Młodych sprawy są podnoszone w tak nieprzyzwoity sposób? Takie działania naprawdę nie służą współpracy.Przypomnę, że specjalnie zmieniamy zapisy miejscowego planu zagospodarowania przestrzennego tej części miasta. Obecnie obowiązujący plan nie przewiduje drogi w miejscu, której chcą mieszkańcy. Przewiduje za to drogę wprost pod oknami jednego z bloków. Stąd te działania z naszej strony. Do tego chcemy wybudować rondo na wysokości wjazdu do Biedronki. Ułatwi to wyjazd z osiedla i sprawi, że będzie tam w końcu bezpiecznie. Natomiast spółka miejska PGKiM wykonuje do bloków, na własny koszt, przyłącza do miejskiej sieci ciepłowniczej.Podkreślę to jeszcze raz: wielu mieszkańców Młodych jest oburzonych, że władze spółdzielni postąpiły w taki sposób, bez konsultacji z nimi. I właśnie dlatego uważam, że należą im się wyjaśnienia.Marcin Deruckiźródło: materiał prasowy nadesłany"
  },
  {
    "title":"Żałosny przypadek wicedyrektora z PO",
    "author":"Marcin Derucki",
    "date":"2024-09-02T00:00:00.000",
    "content":"\nZbliżają się kolejne wybory, tym razem samorządowe. Nie dziwi więc wzmożona aktywność niespełnionych polityków aspirujących do przejęcia władzy. Tak też jest chociażby z naszą lokalną Platformą Obywatelską, której (podobno) szefuje zawodowy wicedyrektor Młynarczyk.\nPrzypomnę tylko, że przez ostatnie lata Platforma Obywatelska w naszym mieście praktycznie nie działała, zero akcji i udawana działalność polityczna. No... Może jakieś tam pozory stwarzała przed wyborami. Ale i to bez znaczącego rezultatu. Od 2014 r. w Turku polityczny ciężar walki z PiS ponosili samorządowcy. Wiem, co mówię, gdyż w głównej mierze to ja nadawałem ton temu sporowi. I choć było ciężko, to jestem dumny z tego, że nie chowałem głowy w piasek.Co tymczasem porabiał Dariusz Młynarczyk? Otóż usadowił się na wygodnej posadzie w kierowanym przez innego polityka PO Urzędzie Marszałkowskim Województwa Wielkopolskiego. Stało się to po tym, jak po dosłownie kilku miesiącach od wyboru, radni powiatowi odwołali go z funkcji Starosty Tureckiego.Podkreślę to jeszcze raz, bo to historycznie wybitne „osiągnięcie”. Nasz byznesmen z wypożyczalni kaset i lokalu z bilardem został semestralnym starostą. Po wywaleniu go z hukiem z tego stanowiska został zawodowym wicedyrektorem.I tak w ramach swoich wybitnych kompetencji Młynarczyk otrzymał posadę wicedyrektora departamentu... rolnictwa w UMWW w Poznaniu. Ktoś słusznie uznał, że Młynarczyk zna się na rolnictwie... gdyż turkowska Platforma została podręcznikowo zaorana.Potem nasz polityczny King Kong zaczął karierę w edukacji. Tym razem w Centrum Doskonalenia Nauczycieli w Koninie (czyli jednostce organizacyjnej Samorządu Województwa Wielkopolskiego, samorządu rządzonego m.in. przez PO). Oczywiście na stanowisku... wicedyrektora.Jakby tego było mało, na swojej stronie Młynarczyk chwali się, że od 2014 r. jest członkiem rady nadzorczej Wielkopolskiego Centrum Medycznego sp. z o.o. w Koninie. Przyznam szczerze, że rozbawiło mnie to do łez... Co ten człowiek miał wspólnego z ratownictwem medycznym? Chętnie się dowiem, ale to wiedzą chyba tylko jego koledzy z PO.Żal ściska mi serce, gdy przypomnę sobie, jak Młynarczyk kilka razy, bez powodzenia, starał się o fotel burmistrza. Ostatnio nawet tzw. lider nie został radnym... Nie dziwi mnie więc, że tkwi w nim tyle jadu i frustracji, która ostatnio objawia się w formie hejterskich bilbordów. Turkowianie nie mają już do niego cierpliwości. Dlaczego więc Platforma go nadal toleruje?Marcin Deruckiźródło: materiał prasowy nadesłany"
  },
  {
    "title":"Listy do redakcji: Krótka pamięć starosty",
    "author":"Marcin Derucki",
    "date":"2024-01-27T00:00:00.000",
    "content":"\nStarosta Turecki twierdzi, że nic nie wie o odmowie wydania miastu pozwolenia na budowę lodowiska na OSiR-ze i Centrum Sportów Plażowych, bo nie był wtedy starostą. Krótka pamięć starosty może martwić, bo nie tylko nie wie, za co odpowiadał jako wicestarosta, ani też ile już lat jest Starostą Tureckim.\nPrzypomnę zatem, że kiedy miasto Turek nie otrzymało pozwolenia na budowę lodowiska z Centrum Sportów Plażowych, wicestarostą powiatu tureckiego był Dariusz Kałużny. Mało tego, zgodnie z regulaminem starostwa (od lutego 2016 r.), to właśnie wicestarosta był w tym okresie odpowiedzialny za Wydział Architektury i Budownictwa. Zatem próba zrzucenia z siebie odpowiedzialności za tę decyzję na ówczesnego starostę jest co najmniej płytka.Teraz natomiast mówi, że wydał decyzję Starosta Turecki, ale nie Dariusz Kałużny. Jeżeli zatem wicestarosta Kałużny był odpowiedzialny za ten wydział, to co on tam robił? Wicestarosta Kałużny był odpowiedzialny za budownictwo do 2018 roku. Wtedy nastąpiła zmiana nie tyko starosty, ale również schematu organizacyjnego urzędu Starostwa Powiatowego w Turku. Wówczas odpowiedzialnym za Wydział Architektury i Budownictwa stał się Starosta Turecki, którym został… były wicestarosta Dariusz Kałużny.To cała prawda o panu Kałużnym. Nawet nie wie, za co odpowiadał jako wicestarostwa! Jego zdaniem to nie on, on tam tylko był. Na szczęście zna się na niedociągnięciach prawno-budowlanych i najlepiej to widać po decyzjach Starosty Tureckiego. Wojewoda Wielkopolski uchylił decyzję starosty w sprawie lodowiska z Centrum Sportów Plażowych, podobnie jak uchylił decyzję starosty Kałużnego w sprawie geotermii stwierdzając, że starosta naruszył prawo procesowe. Starosta szuka niedociągnięć. Gdzie one są? Niech zapyta swoich pracowników, a nie we wszystkim widzi tylko oczernianie swojej osoby. Tymczasem wystarczy odwiedzić profil internetowy na FB starosty, aby przekonać się, jak w praktyce wygląda oczernianie.Mieszkańcy patrzą na to wszystko, co robi starosta, z zażenowaniem. Widzą, że przez Starostę Tureckiego nie ma lodowiska, nie ma Centrum Sportów Plażowych, i że przez niego nie ma jeszcze geotermii. Starosta Kałużny to wie i dlatego tak się szamocze. Z bezradności pyta, co burmistrz Turku zrobił, aby lodowisko mogło powstać. Burmistrz trzykrotnie składał wnioski do rządu Prawa i Sprawiedliwości, aby otrzymać pieniądze na to zadanie. Robił wszystko, aby mogło powstać lodowisko.I na tym można by było zakończyć. Ale ponieważ pan Kałużny próbuje się chwalić swoimi inwestycjami, mówiąc o swojej 4-letniej działalności jako starosty, to z troską przypomnę, że jest on starostą ponad 5 lat. Do wyborów będzie to 5 lat i 5 miesięcy. Dobrze by było, gdyby ktoś z otoczenia starosty powiedział mu, jak długo już rządzi powiatem, bo tak się „zapracował”, że zgubił rok.Przyjrzyjmy się tym wybitnym osiągnięciom starosty i jego krótkiej, albo jak kto woli, wybiórczej pamięci. Starosta wymienił ich aż 4, w tym 3 z Turku i 1 z gminy Turek. Mówi o Zdrojkach Lewych i zapomniał dopisać, że miasto Turek też partycypowało w kosztach. Wspomniał o budowie sali sportowej przy liceum i zapomniał dodać, że Powiat Turecki od miasta Turku nieodpłatnie dostał grunty pod budowę tej sali. Wymienił pnące się mury Poradni Psychologiczno-Pedagogicznej przy ul. Poduchowne i zapomniał dodać, że rozbudowuje tam jeszcze urząd, dla najbardziej ulubionego przez mieszkańców Wydziału Komunikacji. Ach, ta pamięć starosty… o drzewach wyciętych w parku za szpitalem też zapomniał dodać. Może dlatego, że ekolodzy jeszcze tego nie zauważyli, przecież tak cichutko było w tym temacie.Dla kontrastu, warto pokazać listę zadań, które od 2015 roku zrobił burmistrz Romuald Antosik. Jest ich dużo więcej niż 4. Panie starosto, niech się pan bierze do pracy. Albo może lepiej już nie, patrząc na dotychczasowe „sukcesy”.Marcin Deruckiźródło: materiał prasowy nadesłany"
  },
  {
    "title":"Listy do redakcji Platforma Obywatelska w Turku ożyła na bilbordach",
    "author":"Marcin Derucki",
    "date":"2024-01-13T00:00:00.000",
    "content":"\nPlatforma Obywatelska w Turku rozpoczęła kampanię kłamstw. Doszło do złamania prawa wyborczego, o czym powiadomiony został Komisarz Wyborczy. Mieszkańcom zaś należą się wyjaśnienia.\nDramatem jest pisanie, że rewitalizacja parku kosztowała 20 mln i celowe pomijanie przy tym faktu, że Miasto Turek na to kompleksowe przedsięwzięcie pozyskało aż ponad 16 mln zł z Unii Europejskiej. To pomijanie również faktu, że po 40 latach wreszcie naprawiona została struktura przepływów wody z Folusza i stawów, oraz że po dziesiątkach lat ten park wreszcie został zmodernizowany. Wcześniej żaden z burmistrzów Turku nie podjął się tak trudnego zadania.Nie tysiące, a dokładnie 1309 drzew zostało usuniętych na terenach miejskich w latach 2015-2023. W tym samym czasie posadziliśmy 1381 nowych drzew. Czyli więcej drzew zostało posadzonych niż usuniętych.Drzewa były przez miasto usuwane z trzech powodów:1. bezpieczeństwa (kiedy zagrażały ludziom lub mieniu),2. wichur (wiatrołomy),3. inwestycji, czyli kiedy konieczność usunięcia wynikała z procesu budowlanego.Więc nie tysiące, tylko 1309. Natomiast bilans jest na plus, bo więcej drzew zostało posadzonych niż usuniętych.Zaś co do smrodu, o którym pisze PO w Turku, to niestety tak jest, ale winni tego są:Marcin Deruckiźródło: materiał prasowy nadesłany"
  },
  {
    "title":"Listy do redakcji: Drabina dla OSP. Czuję się oszukany i zwodzony",
    "author":"Marcin Derucki",
    "date":"2023-08-12T00:00:00.000",
    "content":"\nPo przeczytaniu stanowiska Komendanta Wojewódzkiego PSP w Poznaniu w sprawie podnośnika SH-24 mogę powiedzieć tylko jedno: czujemy się oszukani! My, druhowie z Ohotniczej Straży Pożarnej w Turku, zaangażowani w sprawę radni miejscy z Ziemi Turkowskiej, a przede wszystkim mieszkańcy miasta Turek.\nOto fragment oficjalnego komunikatu Komendy Powiatowej Państwowej Straży Pożarnej w Turku z 20 listopada br.: „Przekazanie starego samochodu dla jakiejkolwiek jednostki OSP na tę chwilę jest niemożliwe, bowiem sprzęt ten nie został uznany za niepotrzebny dla PSP.”I nagle, na kilka dni przed wyborem nowego rządu, rzecznik prasowy WLKP komendanta wojewódzkiego PSP ogłasza, że „najwięcej argumentów za przekazaniem podnośnika z Komendy Powiatowej PSP w Turku przemawia za OSP Władysławów.”Jakich argumentów? Chyba tylko takich, że w OSP Władysławów ma więcej przeszkolonych operatorów tego typu sprzętu. I ani słowa w stanowisku o argumencie koronnym, czyli o ilości mieszkańców miasta Turek oraz ilości zabudowy wysokiej, zakładów pracy, szkół itp. No, ale papier wszystko przyjmie... Prawda?Ja przypomnę tylko, że ludzi zawsze można wyszkolić, jednak Władysławów nie stanie się z dnia na dzień gminą o wielkości Turku (choć z całego serca tego jej życzę).Co na to wszystko Komendant Powiatowy PSP w Turku? Co na to tropiciel „fake newsów” poseł Ryszard Bartosik (BTW co za blamaż...)? Dla mnie osobiście całe to stanowisko Komendanta Wojewódzkiego PSP w Poznaniu oraz cała historia z przekazaniem wozu pachnie jakimś fake newsem.Nie wiem, jak Wy, ale ja czuję się oszukany.źródło: materiał prasowy nadesłany"
  },
  {
    "title":"Pełen sukces czy zaklinanie rzeczywistości? Radni miejscy dzielą się wrażeniami z wycieczki",
    "author":"Marcin Derucki",
    "date":"2023-11-22T00:00:00.000",
    "content":"\nWygląda na to, że zapowiadana w październiku wycieczka miejskich radnych do parku im. Żerminy Składkowskiej doszła wreszcie do skutku. We wtorek, 21 listopada, samorządowcy podziwiali też zrewitalizowany deptak 650-lecia oraz, włączoną specjalnie do prezentacji, nowiutką fontannę.\nJak na realia XXI wieku przystało, swoimi wrażeniami z wycieczki radni podzielili się za pośrednictwem mediów społecznościowych. Zdjęcia opublikował przedstawiciel opozycji czyli Klubu Radnych Rady Miejskiej w Turku PiS i Niezrzeszeni, Grzegorz Wojtczak, filmikiem podzielił się czołowy działacz Ziemi Turkowskiej, Marcin Derucki.O ile zakończony remont deptaka nie budzi większych kontrowersji radnych, choć biorąc pod uwagę zdanie mocno zaangażowanych w projekt turkowskich ekologów i ornitologów, powinien, patrząc na migawki z parku uwiecznione przez obu rajców, po raz kolejny trzeba przyznać, że punkt widzenia zależy od miejsca siedzenia i wszystko można tak sfotografować i nakręcić, żeby udowodnić swoja tezę.Park pokazany przez lidera opozycji to stojące pomiędzy nowymi obiektami ogromne kałuże, nieuprzątnięte jeszcze śmieci, pękające w słupach konstrukcji amfiteatru płytki, niedokończone alejki i ogólny rozgardiasz. Park widziany oczami radnego Deruckiego to pełen sukces inwestycyjny, a o poszczególnych zrealizowanych założeniach informuje nas wyraźnie sam radny, wyliczając sumę pozyskanych na ten cel dofinansowań i zakres wykonanych prac.Który obraz jest prawdziwy? Park ma być oddany do końca 2023 roku, a wtedy mieszkańcy sami to zweryfikują. Już w przyszłym tygodniu (28 listopada) czeka nas kolejna sesja rady miejskiej. Czy temat parku będzie na niej poruszany? Zobaczymy."
  },
  {
    "title":"Strażackie auto z drabiną powinno trafić do OSP w Turku. List otwarty do Komendanta Powiatowego PSP Piotra Pietruchy",
    "author":"Marcin Derucki",
    "date":"2023-11-14T00:00:00.000",
    "content":"\nW imieniu mieszkańców miasta Turku proszę o jednoznaczną informację dotyczącą przekazania samochodu specjalnego z drabiną mechaniczną (SHD-24) na rzecz Ochotniczej Straży Pożarnej w Turku.\nOd kilkunastu miesięcy Zarząd Ochotniczej Straży Pożarnej w Turku oraz władze miasta Turek zabiegają o przejęcie od Komendy Powiatowej Państwowej Straży Pożarnej w Turku używanego wozu z drabiną i wysięgnikiem. Związane jest to z tym, że KP PSP w Turku otrzymała nowy wóz tego typu.Nasze starania uzasadnione są tym, że na terenie miasta Turek ok. 80% budynków stanowi zabudowa wysoka wielorodzinna, a także obiekty zakładów produkcyjnych. Ponadto samorząd miasta Turek przekazał w 2005 roku 40 000 zł na dofinansowanie zakupu przedmiotowego samochodu.Podczas posiedzenia Komisji Porządku Publicznego i Ochrony Środowiska w dniu 26 września br. otrzymaliśmy od przedstawiciela KP PSP w Turku informację, że samochód ten nie będzie przekazywany w najbliższym czasie do jakiejkolwiek jednostki OSP. Pomimo tego, docierają do nas nieoficjalne sygnały, że auto szykowane jest do przekazania jednej z gminnych jednostek z terenu naszego powiatu. W związku z tym, proszę o jednoznaczne i oficjalne stanowisko komendanta KP PSP w Turku.Jednocześnie podkreślam, że w mojej ocenie przekazanie auta specjalistycznego do jednostki z terenu gminy o charakterze wiejskim, przy nieuwzględnieniu w wskazanych przeze mnie argumentów, zostanie odebrane jako decyzja polityczna.Radny Rady Miejskiej TurkuMarcin Deruckiźródło: materiał prasowy nadesłany"
  },
  {
    "title":"Listy do redakcji: Dziewczyny, Wasz głos ma znaczenie!",
    "author":"Marcin Derucki",
    "date":"2023-10-10T00:00:00.000",
    "content":"\nAntyaborcyjna polityka Prawa i Sprawiedliwości poskutkowała tym, że Polki boją się rodzić w swoim własnym kraju. Nieludzkie prawo, które wprowadził PiS, doprowadziło do tego, że ludzie wychodzili na ulice miast i miasteczek. \nOsobiście nie pamiętam, aby w mieście Turek odbyły się większe protesty, niż te, które miały miejsce w październiku 2020 rok. W kilkudniowym proteście wzięły udział setki mieszkańców Turku i powiatu tureckiego.Marsze kończyły się pod biurem poselskim Ryszarda Bartosika. Tam zostawialiśmy symbole sprzeciwu wobec polityki PiS, bo tylko tyle wtedy mogliśmy zrobić.Na koniec przypomnę sytuację z maja br. W wyniku sepsy zmarła Dorota z Bochni. U 33-latki doszło do obumarcia płodu, lecz lekarze nie zdecydowali się na jego usunięcie.15 października mamy szansę na realną zmianę. Dziewczyny, idźcie na wybory, bo tylko w ten sposób możemy odeprzeć barbarzyńską politykę PiS. Nasz głos ma znaczenie.Marcin Deruckiźródło: Listy do redakcji"
  },
  {
    "title":"Listy do redakcji: Radni PiS głosowali przeciw ukończeniu parku. Nie da się temu zaprzeczyć",
    "author":"Marcin Derucki",
    "date":"2023-06-08T00:00:00.000",
    "content":"\nRadni Prawa i Sprawiedliwości głosowali przeciwko pieniądzom, dzięki którym możliwe będzie dokończenie prac w „dużym parku”. To jest niezaprzeczalny fakt. Można go w łatwy sposób zweryfikować. PiS pokazał, że nie zależy mu na ukończeniu tej inwestycji. Nie da się tego obronić.\nPodczas ostatniej sesji kilkukrotnie pytałem przewodniczącego klubu radnych PiS i Niezrzeszeni, co on by zrobił, gdyby musiał mierzyć się z tak trudną sytuacją. Nie dostałem na to pytanie odpowiedzi. Tak jak nigdy nie usłyszałem od radnych PiS tego, jaki oni posiadają pomysł na nasze miasto. Usłyszałem natomiast, że to burmistrz oraz radni go wspierający odpowiadają za inwestycję w dużym parku.Tak, to prawda. Czujemy się odpowiedzialni nie tylko za to, co się dzieje w parku, ale także za całe miasto. Choć na wiele sytuacji, czynników i wydarzeń nie mamy wpływu, nie będziemy unikać odpowiedzialności za Turek. Nie mieliśmy wpływu na nierzetelność firmy, która została wyłoniona w prawidłowo przeprowadzonej procedurze. Ani na inflację, pandemię, wojnę w Ukrainie oraz na różne decyzje rządu naszego kraju. Jednak cały czas szukamy rozwiązań i, pomimo okoliczności, nie poddajemy się.Doskonale rozumiemy mieszkańców, którzy w końcu chcieliby mieć dostęp do zrewitalizowanego parku. Chcemy dokończyć tę inwestycję i dlatego wybraliśmy nowego wykonawcę. Dlatego też zagłosowaliśmy za zwiększeniem środków finansowych na ten cel. Dzięki naszej racjonalnej gospodarce finansowej, odbyło się to bez większych wyrzeczeń oraz bez zaciągania kredytu na ten cel.Natomiast radni PiS, którzy głosowali przeciwko pieniądzom na dokończenie parku, pokazali na czym im tak naprawdę zależy. Było to głosowanie zgodnie z zasadą „im gorzej w mieście, tym lepiej”. Dla nich nieukończony park to polityczne paliwo w zbliżających się wyborach. Dlatego żadne oświadczenie czy też stanowisko nie jest w stanie obronić ich decyzji.Marcin Derucki"
  },
  {
    "title":"Listy do redakcji: Taki przewodniczący PO to skarb... dla PiS",
    "author":"Marcin Derucki",
    "date":"2023-06-29T00:00:00.000",
    "content":"\nZamiast przyjąć popartą faktami krytykę na klatę, przewodniczący PO w naszym powiecie nieustannie atakuje. Jednak zamiast skupić się na PiS, Młynarczyk wciąż podgryza tych, którzy od lat z PiS walczą.\nNie mogę biernie przyglądać się pisaninie Dariusza Młynarczyka. Człowieka, którego funkcjonowanie w polityce opiera się jedynie na krytyce i obejmowaniu intratnych stanowisk.W moim ostatnim tekście punkt po punkcie obnażyłem słabość Platformy Obywatelskiej w Turku i powiecie tureckim. Wypunktowałem nieudolności Młynarczyka, jako polityka i jako przewodniczącego Platformy Obywatelskiej w Turku i powiecie tureckim. Zamiast merytorycznej odpowiedzi, „lider” PO wystosował długi, nudny i wściekły atak skierowany we mnie i burmistrza Antosika. Jakby tego było mało, zamiast napisać rzetelną relację z sesji absolutoryjnej w mieście Turek, Młynarczyk woli przede wszystkim polemizować z burmistrzem.Pomimo kolejnych porażek wyborczych, Młynarczyk nie potrafi z pokorą przyjąć krytyki, przemyśleć swoich błędów i wyciągnąć wniosków na przyszłość. Jedyne, co potrafi, to atak na ludzi, którzy walczą o Turek wolny od polityki PiS.Nawet teraz, gdy nasze miasto może pochwalić się licznymi środkami pozyskanymi z zewnątrz oraz wielomilionowymi inwestycjami, Młynarczykowi zebrało się na walkę z burmistrzem. I to pomimo tego, że PiSowska opozycja w naszym mieście reprezentuje żenująco niski poziom, który na ostatniej sesji sięgnął dna.No cóż, wypada jedynie czekać, aż Dariusz Młynarczyk otrzyma tytuł honorowego członka Prawa i Sprawiedliwości. Bo taki przewodniczący PO, to skarb dla PiS.Marcin Derucki"
  },
  {
    "title":"Listy do redakcji: Przez kogo Platforma Obywatelska przegrywa w naszym mieście?",
    "author":"Marcin Derucki",
    "date":"2023-06-17T00:00:00.000",
    "content":"\nZbliżają się kolejne wybory, więc różnej maści niespełnieni politycy ponownie udają swoje zaangażowanie w sprawy naszego miasta. Problem w tym, że publikują oni treści, które mają wprowadzić mieszkańców w błąd, albo obnażają niewiedzę autorów. Podobnie wygląda to w przypadku Dariusza Młynarczyka. Ten nieudolny „lider” PO w naszym powiecie, pod pozorem prowadzenia portalu, publikuje swoje szkodliwe opinie, które mają na celu podburzyć opinię publiczną.\n1. Dariuszu Młynarczyku, co zrobiłeś z Platformą w naszym mieście? Odpowiedź na to pytanie jest zaskakująco proste. Pogrzebałeś ją lata temu. Przez ostatnie lata Platforma Obywatelska w naszym mieście praktycznie nie działała. Zero akcji, zero działalności politycznej. Było to szczególnie widać podczas marcowej wizyty w naszym mieście Macieja Sytka oraz posła Piotra Nowaka. Ludzi z PO na tym spotkaniu była nawet nie garstka.Dopiero teraz, na fali ogromnej nienawiści i zmęczenia rządami PiS, Platforma w naszym powiecie próbuje się jakoś podnieść. Jednak od 2014 r. polityczny ciężar walki z PiS ponosili samorządowcy z Ziemi Turkowskiej. Wiem, co mówię, gdyż w głównej mierze to ja nadawałem ton temu sporowi. I choć było ciężko, to jestem dumny z tego, że nie chowałem głowy w piasek.2. Dlaczego samorządowcy w Turku, tacy jak ja, nie otrzymywali od PO politycznego wsparcia przez te ostatnie lata? Tego nie wiem. Z żalem mogę jedynie stwierdzić, że tzw. „portal” prowadzony przez Młynarczyka wielokrotnie, latami umacniał przekaz PiS w naszym powiecie. A sam Młynarczyk prześcigał się z politykami PiS w promowaniu i obronie budowy linii kolejowej Turek-Konin z rządowego programu Kolej+.3. Jak już wspomniałem PO w powiecie tureckim latami praktycznie nie funkcjonowała. Co tymczasem porabiał Dariusz Młynarczyk? Otóż usadowił się na wygodnej posadzie w kierowanym przez polityka PO Urzędzie Marszałkowskim Województwa Wielkopolskiego. Stało się to po tym, jak po dosłownie kilku miesiącach od wyboru, radni powiatowi odwołali go z funkcji Starosty Tureckiego. Jaki więc przez ostatnie lata był jego faktyczny związek z naszym miastem i jego sprawami?4. Młynarczyk, nie tylko jako „redaktor”, ale przede wszystkim urzędnik, powinien być rzetelny. Podając skalę wycinki drzew w Turku, zapomniał on, że od czasu obowiązywania PiSowskiego lex Szyszko usuwanie drzew przez osoby fizyczne odbywa się w trybie uproszczonym, tj. poprzez zgłoszenie. W ogóle przepisy te zostały mocno zliberalizowane. Dlaczego więc znów atakowany jest tutaj burmistrz, choć powinni za ten stan rzeczy odpowiadać parlamentarzyści? Przecież to oni odpowiadają za prawo, które doprowadziło do masowych wycinek drzew w całym naszym kraju?5. Na koniec mój najpoważniejszy zarzut wobec wszystkich polityków Platformy Obywatelskiej. To wy skazaliście nas na lata rządów Prawa i Sprawiedliwości. Być może już nikt teraz tego nie pamięta, ale to wasze żałosne rządy doprowadziły do zwycięstwa populistów spod znaku PiS. Zapomnieliście już, kto i za jakich rządów sprzedał kopalnie i elektrownie w Turku. Nawiązując więc do słów Młynarczyka, pytam: Platformo, co zrobiłaś z naszym miastem?Politycy Platformy Obywatelskiej, zróbcie porządny rachunek sumienia i odpowiedzcie sobie, czy nadal chcecie walczyć z tymi, którzy latami bronili naszej Małej Ojczyzny przed polityką PiS-u. Mamy wspólny cel. Chcemy wolnej i demokratycznej Polski. Najwyższa więc pora zacząć grać w jednym zespole.Marcin Derucki"
  },
  {
    "title":"Listy do redakcji: Czy polityka jest ważniejsza od geotermii? Dlaczego radni z PiS nie stoją po stronie miasta?",
    "author":"Marcin Derucki",
    "date":"2023-09-03T00:00:00.000",
    "content":"\nPubliczne wypowiedzi turkowskich radnych PiS i ich internetowe komentarze w sprawie braku pozwolenia starosty na budowę geotermii upewniają mnie w przekonaniu, że przedkładają oni interes partyjny nad dobro miasta.\nPrzypominam, że starosta nadal nie wydał pozwolenia na budowę geotermii w Turku. I to pomimo decyzji wojewody wielkopolskiego (także z PiS), który wytknął i wyłuszczył błędy starosty. Na ostatniej sesji dowiedzieliśmy się, że przez zwłokę dofinansowanie dla tej inwestycji może być mniejsze o 10%! To dla miasta ogromne pieniądze, a sama geotermia to dla Turku inwestycja o znaczeniu strategicznym. Dlatego też wszyscy radni, niezależnie od przynależności politycznej i osobistych sympatii, powinni zabiegać o jak najszybsze wydanie pozwolenia na budowę tego obiektu.Przy okazji jesteśmy świadkami niebywałych sytuacji. Podczas ostatniej sesji rady miejskiej okazało się, że radny Wojtczak był w posiadaniu korespondencji, której adresatem jest inwestor (czyli PGKiM). I to jeszcze przed otrzymaniem jej przez adresata. W jaki sposób Wojtczak, nie będący pracownikiem starostwa, uzyskał dostęp do tego pisma? Przecież to korespondencja pomiędzy stronami postępowania? Czy radni PiS mają także wgląd do innych dokumentów w starostwie? Od tego czasu mam słuszną obawę o bezpieczeństwo danych przetwarzanych przez urząd rządzony przez ludzi z PiS.Trwająca obecnie afera geotermalna pokazała, jak działa starostwo rządzone przez ludzi PiS. Po zapoznaniu się z uzasadnieniem decyzji wojewody, który uchylił decyzję starosty w całości, nie wierzę zarówno w kompetencje, jak i intencje starosty Kałużnego.Kolejna sprawa to ciągłe wyciąganie ręki przez starostę po miejskie i gminne pieniądze na inwestycje i zadania powiatowe, np. na tomograf, na drogi powiatowe… Czy starosta tak chętnie dokłada pieniądze do zadań i inwestycji gminnych i miejskich?Słuchając i czytając publiczne wypowiedzi radnych PiS, nie widzę żadnego wsparcia dla naszego miasta ws. budowy geotermii. W zamian radni PiS wyszukują tematy ważne, jak zeszłoroczny śnieg. Sprawa sylwestra, na którego starosta nie wydał pozwolenia, jest jedynie symbolem tego, co wyprawia się w tej kadencji w starostwie.Z perspektywy Turkowianina, jest to zwykłe szukanie tematów zastępczych. Tematów, które mają odwrócić uwagę od najważniejszej obecnie sprawie dla mieszkańców Turku, i które wciąż odgrzewane są w formie tendencyjnych i stronniczych „artykułów” na lokalnym propisowskim portaliku.Marcin Derucki"
  },
  {
    "title":"Listy do redakcji: Radni PiS nie wiedzą, nad czym będą głosować. Czy w ogóle wiedzą, co dzieje się w mieście?",
    "author":"Marcin Derucki",
    "date":"2023-02-26T00:00:00.000",
    "content":"\nNa ostatniej, środowej sesji Rady Miejskiej Turku (22.02.2023 r.) na obradach pojawili się m.in. mieszkańcy ul. Żeligowskiego. Podczas sesji opowiedzieli nam o swoich problemach związanych ze stanem drogi prowadzącej do ich domów. Ponadto dowiedzieliśmy się, że wcześniej spotykali się w swojej sprawie z radnymi Prawa i Sprawiedliwości. Nie wiem, co naopowiadali im ludzie z pisu, jednak nie miało to żadnego odzwierciedlenia w planach naszego samorządu.\nBurmistrz uspokoił przybyłych mieszkańców informując, że pieniądze na poprawienie warunków na tej drodze są. I to w budżecie na rok bieżący. Właśnie poprawka do budżetu, nad którą głosowaliśmy w minioną środę, zapewniła finanse na utwardzenie tej drogi. Przy okazji tej sprawy wyszło, że radni z klubu PiS i Niezrzeszonych nie wiedzą nad czym głosują. Widocznie nie interesują się tym, co w ogóle dzieje się w naszym samorządzie i na co wydawane będą miejskie pieniądze.Już kilka lat temu, w ramach naszej propozycji współpracy, radni PiS mieli możliwość wybrania dowolnej ulicy, którą w ramach inwestycji miasto mogłoby wykonać. Radni z PiS wybrali wtedy ul. Św. Barbary przy kościele na os. Wyzwolenia. Kiedy mieszkańcy zaczęli odpytywać ich dlaczego wybrali tę właśnie ulicę, radni PiS długo nie potrafili uzasadnić im swojego wyboru. Dopiero później powiedzieli, że wybrali tamtą inwestycję, bo muszą tam parkować parafianie, którzy uczestniczą w mszach w kościele św. Barbary.Wraz z burmistrzem wysłuchaliśmy wszystkich uwag gości. Mieszkańcy mieli okazję szczegółowo opowiedzieć o swoich problemach. Na koniec okazało się, że Turkowianie doskonale rozumieją jakie są możliwości finansowe naszego miasta. I to znacznie lepiej, niż ludzie którzy zasiadają już kilka lat w radzie miejskiej i kreują się na totalna opozycję. Tylko po to, aby osiągnąć swój polityczny cel: zdobyć władzę w mieście.Przy tej okazji chcę przypomnieć, że od kiedy miastem kierują ludzie z naszego stowarzyszenia Ziemia Turkowska, modernizowane są te części miasta, które były zaniedbywane przez dziesięciolecia. Przykładem niech będzie osiedle przy ul. Orzeszkowej i Sportowej lub ul. Matejki. Ocieplone zostały bloki, które latami straszyły swoim wyglądem. Obecnie budowana jest ulica pod blokami przy ul. Kączkowskiego, w miejscu gdzie ludzie chodzili i jeździli po błocie od II wojny światowej. I to w środku miasta.Wciąż modernizujemy Turek, potrzebujemy jednak Waszej cierpliwości oraz Waszego wsparcia.Marcin Derucki"
  },
  {
    "title":"Listy do redakcji: Wciąż jesteśmy zastraszani za naszą publiczną działalność na rzecz Turkowian",
    "author":"Marcin Derucki",
    "date":"2023-02-24T00:00:00.000",
    "content":"\nTo już kolejny raz, kiedy ludzie ze stowarzyszenia Ziemia Turkowska są zastraszani, a ich mienie jest niszczone. Tym razem opony zostały pocięte w prywatnym samochodzie Burmistrza Antosika. Rok temu to samo przytrafiło się mnie, a wcześniej przewodniczącej Rady Miejskiej Turku Marioli Kadrzyńskiej-Siwek.\nWszyscy jesteśmy w zarządzie stowarzyszenia, którego członkowie nie boją się głośno mówić o problemach Turkowian oraz publicznie przeciwstawiają się niesprawiedliwości, która dotyka nasze miasto.Pocięte opony to nie jedyne, co nas spotyka w związku z naszą działalnością. Jesteśmy także zastraszani w inny sposób. Poza tym wielokrotnie publikowane były hejterskie, zmanipulowane filmiki, które miały na celu ośmieszenie i poniżenie nas w oczach opinii publicznej.Cały czas uważam, że tego typu ataki są wyrazem bezsilności osób, którym nasza publiczna działalność jest nie na rękę oraz którym zwyczajnie brakuje argumentów do prowadzenia cywilizowanej publicznej debaty.W moim przypadku policja okazała się nieskuteczna. Czy w sprawie pociętych opon burmistrza Romuald Antosik wykryje sprawcę?Marcin Derucki"
  },
  {
    "title":"Dziesięć procent mniej, czyli jak polityka zdominowała zdrowy rozsądek. Co dalej z geotermią?",
    "author":"Marcin Derucki",
    "date":"2023-02-23T00:00:00.000",
    "content":"\nNiemal trzy miliony złotych na turkowską geotermię mniej – z taka stratą trzeba się już pogodzić. To efekt decyzji o przeniesieniu wniosku o dofinansowanie jej budowy, z funduszy norweskich do programu Narodowego Funduszu Ochrony Środowiska i Gospodarki Wodnej Geotermia Plus. Taką decyzję w środę, 22 lutego, otrzymało Przedsiębiorstwo Gospodarki Komunalnej i Mieszkaniowej w Turku.\n- Powodem takiej decyzji jest to, że stwierdzono, że PGKiM nie będzie w stanie wykonać tego zadania w wyznaczonym terminie, do 30 kwietnia 2024 roku. I to jest to czego się obawialiśmy – mówił w czasie swojego sprawozdania z działań międzysesyjnych, burmistrz Romuald Antosik. W związku z tym, że Starosta Turecki wciąż nie wydał zezwolenie na budowę geotermii, PGKiM wystąpiło z wnioskiem do funduszy norweskich o wydłużenie terminu zakończenia inwestycji. – Przeniesienie zadania z funduszy norweskich do programu Geotermia Plus, skutkuje utratą 10 procent dofinansowania, z 57 na 47 procent – mówił burmistrz. – Mówimy o przyszłości tego miasta, o tym że polityka nie może determinować pewnych działań, nie może mieć wpływu na to, że mieszkańcy na tym ucierpią.Przypomnijmy, w październiku 2022, po kilkumiesięcznych analizach, Starosta Turecki wydał odmowną decyzję w sprawie budowy geotermii w Turku. Jak tłumaczył Dariusz Kałużny,brak zezwolenia na budowę spowodowany był m.in. zapisami miejscowego planu zagospodarowania. W listopadzie PGKiM zaskarżyło decyzję starosty do wojewody wielkopolskiego, który tuż przed świętami w całości ją uchylił i skierował do ponownego rozpatrzenia. Od tamtej pory minęły kolejne dwa miesiące. A czas to w tym przypadku pieniądz. I to niemały. Budowa geotermii to ogromna inwestycja warta ponad 61 milionów złotych. Ma ogromne znaczenie strategiczne i miastotwórcze, z czym zgadzają się wyjątkowo wszyscy radni, niezależnie od swoich barw politycznych.- Co będzie dalej z budową turkowskiej geotermii? – dociekał radny Marcin Derucki. – My, jako rada, powinniśmy przyjąć nasze wspólne stanowisko odnośnie tej inwestycji. Na każdym kroku musimy podkreślać, że jest to najważniejsza rzecz, która się w naszym mieście dzieje. Powinniśmy murem stanąć za tą inwestycją, nie bronić w jakikolwiek sposób organu, którego decyzję podważył, a nawet zmiażdżył wojewoda."
  },
  {
    "title":"Listy do redakcji: Apel do organizatorów Biegów Niepodległości: nie mieszajcie polityki do sportu",
    "author":"Marcin Derucki",
    "date":"2022-07-11T00:00:00.000",
    "content":"\nBieganie to jedna z moich pasji. Dlatego z ogromnym zaniepokojeniem przyjąłem informację o tym, że w tym roku turkowskie Biegi Niepodległości stały się częścią powiatowych obchodów Święta Niepodległości. Podczas biegów nastąpi oddanie do użytku nowej bieżni przy I LO w Turku. Nie bez podstaw obawiam się, że impreza zostanie wykorzystana do celów politycznych.\nSkąd moje obawy? Widziałem fotorelację z podpisania umowy na wykonanie tej inwestycji. Chętnych do zdjęcia było tak wielu, że zamiast w gabinecie dyrektora LO, umowę podpisywano w licealnej auli. Jednak cały czas mam nadzieję, że organizatorzy postąpią przyzwoicie. Liczę na to, że nie będzie przemówień dygnitarzy z Prawa i Sprawiedliwości oraz przecinania wstęgi przez osoby, które aktywność fizyczną znają głównie z telewizji.Bieganie to wolność. Każdy może biegać tak jak lubi. Samotnie lub w grupie. Wyczynowo dla rekordów życiowych lub rekreacyjnie dla relaksu. O swojej ulubionej porze i w swoich ulubionych miejscach. Podczas biegu każdy jest równy. Natomiast każda impreza biegowa, to dla biegaczy święto. To przede wszystkim możliwość zobaczenia się w jednym miejscu oraz wspólnego dzielenia się swoją pasją i radością z biegania. Wyniki i osiągnięcia mają tutaj zawsze drugorzędne znaczenie.Tak było zawsze. I tak powinno pozostać. Organizatorzy biegów, którzy także są sportowcami, powinni to uszanować. Dlatego apeluję do LKS Maraton Turek - nie pozwólcie na to, aby XXXIII Biegi Niepodległości w Turku zostały wykorzystane do celów politycznych. Nie pozwólcie na to, aby biegacze stali się tego dnia tłem dla zdjęć dygnitarzy, którzy przyjdą pod I LO zbijać swój polityczny kapitał.Marcin DeruckiListy do redakcji"
  },
  {
    "title":"Budowa drogi na ul. Kączkowskiego rozpoczęta",
    "author":"Marcin Derucki",
    "date":"2022-06-11T00:00:00.000",
    "content":"\nWraz z początkiem listopada rozpoczęto budowę drogi wewnętrznej od bloku numer 14 do bloku numer 20 przy ul. Kączkowskiego w Turku. Dla mieszkańców tej części miasta jest to, dosłownie, cywilizacyjny przeskok.\nDroga wewnętrzna będzie ulicą równoległą do bloków nr 14, 16, 18 i 20 przy ul. Kączkowskiego. To odcinek o długości ok. 200 m. Przypomnę, że umowa z wykonawcą została podpisana w dniu 25 sierpnia br. Wykonawcą wyłonionym w drugim przetargu jest Przedsiębiorstwo Robót Inżynieryjnych Sp. z o.o. w Turku. Koszt inwestycji to ponad 2,4 mln zł.W ramach realizowanej inwestycji powstanie odwodnienie w postaci kanalizacji deszczowej i przebudowana zostanie sieć elektryczna. Wybudowana będzie jezdnia z kostki brukowej betonowej, powierzchnie utwardzone i chodniki, również z kostki brukowej betonowej. Ponadto wykonane zostanie oznakowanie poziome i pionowe, a całość oświetli dziewięć nowych latarni.Stare części miasta wciąż modernizowaneIntensywne rozmowy o budowie tej ulicy rozpoczęły się w 2017. Wtedy też burmistrz Romuald Antosik wraz ze swoim zespołem rozpoczął modernizację starych i dotychczas zapomnianych części miasta. W tym czasie trwała także intensywna akcja termomodernizacji bloków zarządzanych przez Przedsiębiorstwo Gospodarki Komunalnej i Mieszkaniowej Sp. z o.o. w Turku. Miasto zaczęło zmieniać się nie do poznania.Już na koniec listopada 2017 roku oddano nowo wybudowane drogi, chodniki i parkingi na osiedlu przy ulicach: Kączkowskiego, Sportowej, Orzeszkowej i Składkowskiego. Inwestycja ta była odpowiedzią na zgłaszane od wielu lat potrzeby mieszkańców tego jednego z najstarszych osiedli w Turku. Do wymienienia było tutaj wszystko. Nowe chodniki, jezdnie i parkingi wybudowane zostały z kostki brukowej. Åącznie na osiedlu powstało ponad 100 miejsc parkingowych, w tym miejsca dla osób niepełnosprawnych.Cywilizacyjny przeskokBloki przy ul. Kączkowskiego są jednymi z najstarszych w naszym mieście. Powstały one w latach 1941-1944 w związku z dużym napływem ludności niemieckiej. Od tego czasu największą zmorą mieszkańców tych bloków było błoto, które powstawało po większych ulewach oraz podczas roztopów. Nowo budowana ulica to dla mieszkańców tej części miasta cywilizacyjny przeskok.Marcin Derucki"
  },
  {
    "title":"List otwarty do posła Ryszarda Bartosika w sprawie obecnego kryzysu",
    "author":"Marcin Derucki",
    "date":"2022-09-24T00:00:00.000",
    "content":"\nPiS mówi jedno, a rzeczywistość waszych nieudolnych rządów jest zupełnie inna. Wiele osób już od dawna to wiedziało. Jednak teraz dociera to bezpośrednio do zwykłych ludzi, których dotychczas skutecznie mamiliście programami rozdawniczymi. Inflacja idzie na rekord, a iluzja dobrobytu, którą tworzyliście dla swoich wyborców, rozmywa się.\nLudzie zaczynają przeglądać na oczy. Szkoda, że dopiero w 2022 roku. Wasze programy rozdawnicze ledwo pokrywają szkody spowodowane inflacją i kryzysem energetycznym. Polacy już mają dosyć. Od początku bieżącego roku przeczołgaliście nas po urzędach z różnymi wnioskami i deklaracjami. Jaki to miało sens, jeżeli ignorujecie ekologię („Trzeba palić wszystkim, poza oponami”). Jaki to miało sens, jeżeli opału i tak nie ma lub jest niebotycznie drogi? Pamiętamy, jak jeszcze niedawno prezydent opowiadał, że w Polsce wystarczy węgla na 200 lat. Proszę więc nam wytłumaczyć, dlaczego ludzie muszą teraz stać dniami i nocami w kolejkach po węgiel lub walczyć o jego zakup w internetowych sklepach?Co powie Pan ludziom, których nie stać na zakup opału? Obiecaliście dodatek węglowy na jedno gospodarstwo domowe. Jednak w trakcie naboru wniosków zmieniliście zasady przyznawania tego wsparcia. Teraz pieniądze na węgiel otrzyma nie jedno gospodarstwo domowe, lecz „jeden adres”. Ludzie są zdezorientowani, a wiele rodzin oraz wiele samotnych starszych osób, które mieszkają w niewydzielonych lokalach, lub w pomieszczeniach gospodarczych, zostanie pozbawionych wsparcia. Może mi Pan wierzyć lub nie, ale takich przypadków jest naprawdę wiele. Powinniście teraz osobiście oglądać żal i rozpacz na twarzach Polaków. Być może bardziej przyłożylibyście się do uchwalanego przez was prawa. W sumie niedługo się okaże, na ile węgla starczy te 3 tys. zł.A co Pan powie na limit 2000kWh zużycia taniej energii elektrycznej? Co Pan powie rodzinom, które korzystają z bojlerów? Na przykład w Turku całe osiedle przy ul. Spółdzielców w ten sposób podgrzewa wodę w mieszkaniach. Co Pan powie tym, którzy za pieniądze z kredytu pozakładali pompy ciepła? Namawialiście ludzi do ekologii, a teraz tych, którzy wam zaufali, skazujecie na niebotycznie wysokie rachunki. Nie mówiąc już o coraz wyższych ratach kredytów i o rosnących cenach żywności.Ludzie naprawdę doszli już do granicy w oszczędzaniu. Teraz myślą tylko, jak przetrwać.Marcin Derucki"
  },
  {
    "title":"To był dla Turku dobry rok. Pomimo rządów PiS i pandemii",
    "author":"Marcin Derucki",
    "date":"2022-06-26T00:00:00.000",
    "content":"\nChcąc rzetelnie ocenić pracę Burmistrza Miasta Turku w roku poprzednim, musimy przyjąć znacznie szerszą perspektywę, niż perspektywa lokalna. Ogromny wpływ na funkcjonowanie miasta w roku 2021 miały wydarzenia o znaczeniu ogólnoświatowym, a przede wszystkim krajowym. Miniony rok był kolejnym rokiem zmagania się z pandemią COVID-19 oraz nieprzychylnymi dla polskich samorządów decyzjami rządu.\nNiestety, od czasu, kiedy naszym krajem rządzi Prawo i Sprawiedliwość, samorządy, takie jak miasto Turek, są systemowo ograniczane. Mniejszy podatek od osób fizycznych, to mniej pieniędzy dla Turku na rozwój. Również w konsekwencji polityki rządu wzrosły koszty energii, ale też wydatki na oświatę, do której nasze miasto dokłada już ponad 22 mln zł. W naszym kraju nakręcona została spirala inflacji, którą tak dotkliwie odczuwają dziś Turkowianie.W zamian rząd zaproponował miastom i wsiom swoje ułomne programy, w których pieniądze rozdysponowywane są bez jasnych, przejrzystych reguł. Przykładem niech będzie sytuacja z końca marca ubiegłego roku. Wtedy też dowiedzieliśmy się, że miasto nie otrzyma dofinansowania w drugim naborze na środki z Rządowego Funduszu Inwestycji Lokalnych. Rząd nie przekazał wtedy z tego programu ani złotówki dla Turku, choć w samej Wielkopolsce rozdysponowano ponad 120 mln zł. Niektóre samorządy otrzymały dotacje po raz kolejny. Przypomnę, że wtedy, już po raz drugi, składaliśmy wnioski na przebudowę ul. Żwirki i Wigury, przebudowę kina Tur oraz budowę skateparku.Dlaczego rząd nie przyznał nam dofinansowania? Tego zapewne nie dowiemy się nigdy, gdyż wnioski zostały ocenione w oparciu o skrajnie nieprzejrzystą procedurę i brak jasnych kryteriów. Oczywiście poradziliśmy sobie dzięki operatywności władz miasta i inwestycje te powstały. Jednak mieszkańcy Turku mają prawo czuć się pominięci przez rząd naszego kraju.Zanim przejdę do podsumowania minionego roku, chciałbym, abyśmy na chwilę cofnęli jeszcze dalej, bo do początków urzędowania burmistrza Antosika. Okazuje się, że już wówczas wizja rozwoju miasta, którą zaczął wtedy realizować, świetnie się sprawdza. Szczególnie dziś, w czasach szalejącej inflacji oraz kryzysu energetycznego i gospodarczego. Dlatego warto przypomnieć te działania, które przyczyniają się do rozwoju naszego miasta i przygotowały Turek na wiele obecnych problemów. Zmiany miejscowych planów zagospodarowania przestrzennego przyczyniły się do powstania pięknego osiedla mieszkalnego dla kilkuset rodzin przy ul. Kaliskiej, oraz przygotowały treny na osiedlu Wyzwolenia pod budownictwo wielorodzinne. Dzięki temu także możliwa była odbudowa hali Flokk. Z kolei zmiana miejscowego planu zagospodarowania dla strefy inwestycyjnej umożliwiła powstawanie tam firm usługowych, co poskutkowało poszerzeniem oferty dla inwestorów.To właśnie dzięki ciepłowni GETEC Polska oraz PGKiM w Turku mieszkańcy i przedsiębiorstwa podłączone do miejskiego cieplika mogą liczyć na stabilne i stałe źródło ciepła i ciepłej wody. Wszystko pomimo kryzysu energetycznego. Przewidując wzrost cen ciepła, naszego miasto wraz ze wspólnotami mieszkaniowymi, doprowadziło do termomodernizacji niemal wszystkich bloków zarządzanych przez PGKiM. Za przykładem miasta zrobiła to także SM „Tęcza”. Dzięki zmianie systemu naliczania cen śmieci, pomimo kryzysu, mamy stabilną cenę śmieci ustalaną według najbardziej sprawiedliwej z możliwych metod.Jednym z ważniejszych wskaźników skuteczności burmistrza oraz zespołu pracowników, jest ilość pozyskanych i wykorzystanych środków zewnętrznych na rozwój miasta. Dlatego należy podkreślić, że w minionym roku nasze miasto wraz z instytucjami podległymi, pozyskało prawie 35 mln zł na realizację 21 projektów, w tym m.in.: budowy zespołu dwóch budynków mieszkalnych wielorodzinnych wraz z infrastrukturą towarzyszącą, wykonania odwiertu Turek GT-2 oraz budowy ciepłowni geotermalnej oraz rurociągu i projektu biblioteki ph. „Działajmy razem - wielkie rzeczy w małym mieście”. Åączna kwota wartości wszystkich projektów to ponad 83 mln 300 tys. zł.Jednak najbardziej widocznym przejawem działań samorządu naszego miasta są inwestycje w infrastrukturę miejską. Tych nasze miasto wykonało kilkanaście. Były to chociażby budowa skrzyżowania ul. Św. Floriana z ul. Komunalną, pozyskanie gruntów pod budowę drogi wewnętrznej w rejonie bloków nr 14, 16, 18, 20 przy ul. Kączkowskiego, przebudowa ulicy Żwirki i Wigury oraz budowa miejsc parkingowych, przebudowa lokalu usługowo-handlowego, z którego powstała m.in. nowa sala z wystawą stałą w Muzeum Miasta Turku, pozyskanie lokali mieszkalnych w budynkach przy ul. Kaliskiej 23 i ul. Matejki 1.Przypomnę także, że byliśmy i nadal jesteśmy w trakcie realizacji największej samorządowej inwestycji w historii naszego miasta i powiatu, czyli modernizacji oczyszczalni ścieków za prawie 90 mln zł.W minionym roku miały także miejsce nie mniej ważne dla Turkowian działania symboliczne i proekologiczne. Z okazji 680-lecia Turku rozpoczęliśmy akcję sadzenia drzew, czym chcemy zbilansować zieleń, którą byliśmy zmuszeni usunąć, np. drzewa chore oraz wiatrołomy. Zyskaliśmy także nowe miasto partnerskie. Od ubiegłego roku nowym kierunkiem na symbolicznym drogowskazie stojącym w rynku jest Brandýs nad Labem-Stará Boleslav w Czechach.Pomimo niesprzyjających okoliczności związanych z pandemią oraz pomimo nieprzychylnego nam rządu, miasto Turek wciąż idzie do przodu. Dowodem na to niech będzie fakt, że zostaliśmy wskazani przez marszałka naszego województwa na litera ZiT dla regionu Kolsko-Tureckiego. Dlatego też jestem przekonany, że udzielenie wotum zaufania i absolutorium Romualdowi Antosikowi oraz zespołowi pracowników samorządowych, szkół i instytucji miejskich, jest przede wszystkim kwestią przyzwoitości. I dlatego my, jako klub radnych Ziemia Turkowska, zagłosowaliśmy „za”.Marcin Derucki"
  },
  {
    "title":"Czy radni PiS stoją po stronie firmy uciążliwej dla Turkowian?",
    "author":"Marcin Derucki",
    "date":"2022-03-31T00:00:00.000",
    "content":"\nZ zaskoczeniem i niedowierzaniem przeczytałem interpelację, jaka wpłynęła od Grzegorza Wojtczaka – radnego PiS i jednocześnie przewodniczącego klubu radnych.\nOtóż Szanowni Państwo, radny Wojtczak przeczytał komunikat burmistrza Antosika dotyczący wystąpienia z jego wnioskiem o zamknięcie zakładu i zastanawia się, czy 26 marca 2022 r. doszło do zanieczyszczenia środowiska! A co to Pana zdaniem było? Czy widział Pan zdjęcia ścieków na łące?Zamiast poprzeć działania burmistrza w tym zakresie, radny Wojtczak rozważa czym jest „zanieczyszczenie środowiska”! Czy zdaniem szefa PiS w Radzie Miejskiej w Turku środowisko nie zostało zanieczyszczone? Czy mam rozumieć, że według radnego Wojtczaka nic się nie stało i nie należało składać wniosków o natychmiastowe zamkniecie zakładu?Zresztą, sami Państwo zobaczcie. Interpelacja publikowana jest już w miejskim BIP, a ja pozwoliłem sobie opublikować jej treść w całości.Marcin Derucki"
  },
  {
    "title":"Listy do redakcji: Dość już tej arogancji. Ta skarga i petycja to wołanie o przyzwoitość",
    "author":"Marcin Derucki",
    "date":"2022-03-20T00:00:00.000",
    "content":"\nMiasto Turek jest największym samorządem w naszym powiecie. Jego rola oraz możliwości są kluczowe. Wie to doskonale PiS. Dlatego tak usilnie, z taką zawziętością radni miejscy PiS atakują obecnego burmistrza i innych radnych. Widać to szczególnie w działaniach i postawie radnego Jasaka. Jego zajadłość oraz arogancję zauważyli w końcu mieszkańcy, którzy postanowili zareagować poprzez skargę oraz petycję.\nOd początku kadencji radni PiS w Turku atakują burmistrza Antosika. I to pomimo gestu współpracy, jakim był wybór radnego Jasaka na stanowisko wiceprzewodniczącego Rady Miejskiej Turku. Z perspektywy czasu widać, że był to z naszej strony błąd. Jednak nie można nam zarzucić, że nie chcieliśmy wspólnie, w spokoju, pracować na rzecz miasta.Pierwszy cios pojawił się, kiedy radni PiS odmówili burmistrzowi w 2019 r. udzielenia wotum zaufania. Było to czysty akt polityczny. Wotum było udzielane za rok 2018 r., czyli za rok, w którym PiS był w koalicji rządzącej miastem. Później było jeszcze gorzej. Po odwołaniu Jasaka, ten w odwecie zaczął montować filmiki, w których przedstawiał zmanipulowany obraz posiedzeń rady, a w szczególności pracy przewodniczącej. Warto zaznaczyć, że w tej kadencji Przewodnicząca Rady Miejskiej nie ma łatwej pracy. Poziom arogancji, bezczelności i zwykłego chamstwa reprezentowany przez opozycję osiąga szczyty.Jakby tego było mało, jakakolwiek inicjatywa PiS okazuje się klapą, albo jest bezprawna. Przykład? Radni Jasak i Stolarek, w sposób niezgodny ze statutem, przejęli stanowiska wiceprzewodniczących komisji (przywrócenie tego do stanu zgodnego z prawem zajęło radzie czas i energię, które można było wykorzystać na coś innego). Albo gdy PiS doprowadził do naliczania opłaty za śmieci od osoby (co na szczęście udało się zmienić), lub gdy zainicjował nieudolną sesję ws. sytuacji w szpitalu powiatowym (sprawa tomografu oraz zamknięcia Oddziału Chorób Wewnętrznych).Zupełnym szczytem arogancji radnych PiS było opuszczenie obrad sesji i wyjście na więc wyborczy kandydata PiS na Prezydenta RP.Jednak nie tylko na sesjach radni PiS prezentują postawę pełną buty i arogancji. Ludzie widzą, jak zachowują się radni tej partii poza obradami. Radny Jasak nawet się z tym nie kryje, gdyż sam się jeszcze chwali swoim zachowaniem w mediach społecznościowych.Dlatego zupełnie nie dziwię się, że niektóre osoby zaczynają mieć dość. Do rady złożono obszerną skargę na działalność radnego Jasaka oraz petycję, w której mieszkaniec żąda przywołania tego radnego do porządku. Dla mnie te pisma, to wyraz bezsilności wobec postaw reprezentowanych przez tego radnego. Nie może być przecież tak, że radny łamie przepisy, chwali się tym wszem i wobec, i pozostaje bezkarny. Nie może być tak, że pedagog publikuje zdjęcia z alkoholem i papierosami, a następnie pracuje z dziećmi. Zarzutów wobec radnego pojawiło się wiele. Przede wszystkim względem jego pracy, jako wicedyrektora szkoły. Chociażby zarzut pracy w wymiarze wykraczającym poza ograniczenia narzucone kadrze kierowniczej przez ustawę Karta Nauczyciela, zarzuty dotyczące bezpieczeństwa w ZSR w Kaczkach Średnich itd.Poruszane przez mieszkańców sprawy oraz zgłaszane przez nich incydenty, nie dotyczą jakiś politycznych sporów czy połajanek. To poważne kwestie dotyczące funkcjonowania szkoły średniej, które powinny zostać gruntownie przebadane, a następnie wyjaśnione i rozwiązane. Czas, aby publicznie dyskutować o problemach tego powiatu.Marcin Derucki"
  },
  {
    "title":"Listy do redakcji: PiS w Turku nakręca kolejny konflikt. To próba odwrócenia uwagi",
    "author":"Marcin Derucki",
    "date":"2022-09-03T00:00:00.000",
    "content":"\nPomimo trwającej wojny i kryzysu z jakim musimy się obecnie mierzyć, lokalni politycy PiS nie potrafią zakopać wojennego topora. Nie potrafią oni wznieść się ponad podziały i znów biorą się za uprawianie polityki opartej na obracaniu kota ogonem.\nPo długich latach oczekiwania Powiat Turecki w końcu zdecydował się wyremontować ul. Dobrską. Jest to droga kategorii powiatowej i zgodnie z obowiązującym prawem to samorząd powiatowy odpowiada za jej utrzymanie, tak jak miasto odpowiada za utrzymanie i remonty dróg miejskich. Nikt nie wymaga od władz powiatowych więcej, niż wymaga od nich obowiązujące prawo. Tylko żeby realizowali swoje podstawowe obowiązki. Jednak, od kiedy tylko pamiętam, władze powiatu wciąż proszą się okolicznych gmin i miast o pieniądze. Proszą o pieniądze na drogi powiatowe, tak jak prosili się o ogromne pieniądze na tomograf komputerowy. Jednocześnie starosta dziwi się, że radni miejscy wypominają mu zakup samochodu służbowego za 80 tys. zł., nie mówiąc nic o zakupie auta przez samorząd miejski. Różnica między miastem a powiatem jest taka, że miasto kupiło auto nie prosząc się innych samorządów o pieniądze na drogi i tomograf. Czy powiat zachował się zatem w porządku względem innych samorządów?Przyznaję, że jestem zażenowany działaniami władz powiatu. Ale nie zaskoczony. To kolejna próba odwrócenia uwagi od spraw znacznie ważniejszych. Szpital musi zapłacić NFZ-owi 1,3 mln zł za niezrealizowane świadczenia podczas niefunkcjonowania Oddziału Chorób Wewnętrznych. Dodatkowo planuje zaciągnąć 10 mln zł kredytu na spłatę wcześniej zaciągniętych pożyczek. Czy władze powiatu mają zamiar to skomentować?Wywoływanie kolejnej afery, to także próba odwrócenia uwagi od nieudolności państwa w pierwszych dniach kryzysu uchodźczego. Tylko dzięki tytanicznej pracy Polaków, ogromnym sercom i bezgranicznej chęć pomocy Ukraińcom, w naszym kraju dzieją się prawdziwe cuda. Gdzie jednak podziewa się państwo? Gdzie odpowiednie służby i działania wojewody? Pomoc opiera się na inicjatywach oddolnych i samorządach. Dzisiaj widać jak na dłoni lata zaniedbań w dziedzinie polityki uchodźczej, migracyjnej i integracyjnej. Jakby tego było mało, w projekcie ustawy o pomocy obywatelom Ukrainy w czasie wojny dorzucono zapis, który może gwarantować funkcjonariuszom publicznym bezkarność dot. nadużycia uprawnień i niegospodarności w czasie pandemii. Serio PiS-ie? Marcin Derucki"
  },
  {
    "title":"Kilkanaście transportów z Turku dotarło na granicę. Dziś wyruszył nawet Gebler",
    "author":"Marcin Derucki",
    "date":"2022-02-03T00:00:00.000",
    "content":"\nJutro mija tydzień od pierwszych napaści Rosji na Ukrainę. Mieszkańcy powiatu tureckiego zmobilizowali się i niesamowicie zaangażowali we wszelkie zbiórki i pomoc zarówno dla uchodźców jak i walczących. Niektóre gesty maja wymiar symboliczny, inne to konkretne działania mające na celu polepszenie losu naszych sąsiadów.\nZ Turku w sumie wyjechało już kilkanaście transportów, wczoraj wieczorem dwa kolejne busy i cztery samochody osobowe wyruszyły na front, zapakowane najpotrzebniejszymi tam w tej chwili rzeczami. W środę przed południem, na granicę z darami wyruszył Tadeusz Gebler, burmistrz Dobrej. – Nie mogło być inaczej, a czas się znalazł – relacjonował nam przez telefon.Zbiórki prowadzone są na terenie wszystkich gmin powiatu tureckiego, warto śledzić informacje na stronach poszczególnych urzędów i jednostek OSP, ponieważ w tej chwili zbierane są jasno sprecyzowane przedmioty, narzędzia, elementy ubrania czy specjalna żywność. Poniżej link do naszego tekstu z aktualnie prowadzonymi działaniamihttps:\/\/www.turek.net.pl\/powiat\/32497-pomoc-dla-ukrainy-w-powiecie-tureckim-co-gdzie-kiedy-aktualne-zbiorki-W powiecie nie brakuje symbolicznych gestów wsparcia dla walczących. Przewodniczący Klubu Radnych PiS i Niezrzeszonych Grzegorz Wojtczak, wspólnie z Marcinem Deruckim z Ziemi Turkowskiej, podpisali list potępiający agresję Rosji na Ukrainę. Dzieci z Klubu Sportowego Judo Turek i Kasztelani Brudzew, chcąc zamanifestować poparcie dla walczącej Ukrainy, wzięły udział w specjalnej sesji zdjęciowej. – Z serca pomagamy wszystkim potrzebującym zbierając, wraz ze Stowarzyszeniem Słodka Jedynka, glukometry, paski oraz peny – mówi Marek Kujawa.KWA"
  },
  {
    "title":"Kto pod kim opony dziurawi czyli ludzie dobrzy i ludzie otwarci",
    "author":"Marcin Derucki",
    "date":"2022-02-22T00:00:00.000",
    "content":"\nNiezwykle dynamicznie układają się relacje na linii Ziemia Turkowska – PiS. Padają deklaracje, oświadczenia i oskarżenia. Kto jest winien i czego? Na której sesji można normalnie się wypowiedzieć, a na której jednie „tak” lub „nie”?\nLokalne przytyki mają swój urok, wyraziste siły z dwóch przeciwległych krańców sceny nie pozwalają popaść w polityczny marazm. Sesje miejskie ogląda się lepiej niż niejeden serial, bo bohaterów spotkać możemy na ulicy i w sklepie. Są tacy ludzcy. Nasi, swoi.O najsłynniejszych oponach powiatu powiedziano już chyba wszystko. Dla porządku podajmy więc tylko kilka faktów: w niedzielę radny miejski Marcin Derucki zauważył przecięte opony w swoim samochodzie zaparkowanym na ul. Spółdzielców. O przypadku nie mogło być mowy – ktoś, najprawdopodobniej nożem, zniszczył wszystkie cztery opony. – W niedzielę otrzymaliśmy zawiadomienie o popełnieniu przestępstwa – potwierdza asp.szt. Mateusz Latuszewski z Komendy Powiatowej Policji w Turku. Radny wycenił swoje szkody na 700 zł. Jak informuje oficer prasowy, śledztwo w sprawie trwa.Oprócz powiadomienia służb mundurowych, Derucki nie omieszkał, za pośrednictwem mediów społecznościowych, poinformować o zaistniałej sytuacji. W niezwykle emocjonującym wpisie na facebooku, radny Ziemi Turkowskiej wspomniał o podobnym przypadku, który kilkanaście miesięcy temu spotkał Przewodniczącą Rady Miejskiej, Mariolę Kadrzyńską-Siwek.„Doskonale zdaję sobie sprawę, że ten atak jest wyrazem bezsilności osób, które mają coś na sumieniu. Jednocześnie informuję, że nie mam zamiaru zaprzestać swojej działalności publicznej. Nie przestanę poruszać trudnych i niewygodnych dla pewnych osób tematów. Nie dam się zastraszyć” kończy Derucki.Sprawę, również za pośrednictwem mediów społecznościowych, skomentował Przewodniczący Klubu Radnych Prawa i Sprawiedliwości i Niezrzeszonych Rady Miejskiej Turku, Grzegorz Wojtczak. „Klub (…) stanowczo potępia działania, z jakimi spotkał się Radny Marcin Derucki (...) Choć możemy nie zgadzać się w różnych kwestiach dotyczących spraw samorządowych i polityczno-społecznych, to nigdy nie akceptowaliśmy i nie akceptujemy działań niosących szkodę na mieniu i zdrowiu osób publicznych. Wyrażamy nadzieję, że służby wykryją sprawcę tego zdarzenia.”Czy niedzielne zdarzenia to efekt hejtu, jaki zdaniem Dercukiego, pod adresem ZT wylewa Dariusz Jasak? Jak odróżnić hejt od krytyki? Czy lepiej robią ludzie otwarci (jak lubią o swoim mieście mówić radni ZT) czy ci dobrzy (jak na konferencji prasowej stwierdził wczoraj wiceminister Bartosik)? Te pytania pozostaną bez odpowiedzi, bo każdy ma swoją. Nie otwarci i nie dobrzy. Ale dzięki nim my mamy o czym pisać :)Anna Wiśniewska-Kocik"
  },
  {
    "title":"Listy do redakcji: Turkowski PiS niknie w oczach",
    "author":"Marcin Derucki",
    "date":"2022-02-19T00:00:00.000",
    "content":"\nPrawo i Sprawiedliwość w Turku rozpada się na naszych oczach. Kilka tygodni temu z PiS odszedł długoletni radny i działacz PiS-u, Jerzy Pionke. W miniony czwartek dowiedzieliśmy się, że w klubie radnych PiS\/N w Radzie Miejskiej Turku nie znajduje się już radny Norbert Lament. Jego odejście owiane jest wielką tajemnicą. Wyborcy, którzy zaufali PiS, do dziś nie otrzymali wyjaśnień ani ze strony przedstawicieli tej partii, ani od radnego Lamenta.\nDla mnie osobiście fakt, że turkowski PiS będzie się rozpadał, nie jest żadnym zaskoczeniem. W klubie tym wciąż zasiada radny z prawomocnym wyrokiem za podłożenie urządzenia podsłuchowego. Inny radny PiS regularnie publikuje kłamliwe, zmanipulowane i hejterskie filmiki. I to pomimo tego, że jest wicedyrektorem szkoły, nauczycielem, katechetą i szafarzem. Poza tym od początku bieżącej kadencji radni tego klubu nie pokazali, że mają jakiś pomysł na rozwój naszego miasta.Co takiego wydarzyło się w turkowskich strukturach PiS, że jeden z ich radnych został wyrzucony? A może sam złożył rezygnację? Tak bez powodu pozbywać się ortodoksyjnego działacza PiS? Radnym PiS nie przeszkadza to, że wiceprzewodniczącym ich klubu jest człowiek skazany prawomocnym wyrokiem za przestępstwo z Kodeksu karnego. Co więc stało za odejściem kolejnego radnego z PiS?Turkowianom, a przede wszystkim wyborcom, którzy zagłosowali za Norbertem Lamentem i za Prawem i Sprawiedliwością należą się publiczne wyjaśnienia. Radny Grzegorz Wojtczak, przewodniczący klubu PiS\/N, zawsze szczegółowo odpytuje burmistrza oraz radnych. Teraz wypada, aby wyjaśnił wyborcom PiS, co dzieje się w szeregach tej partii.Marcin Derucki"
  },
  {
    "title":"Wichura nie tylko w powiecie. Polityczne zawirowania wśród radnych miasta Turek",
    "author":"Marcin Derucki",
    "date":"2022-02-18T00:00:00.000",
    "content":"\nCoraz skromniej przedstawia się liczba radnych miejskich reprezentujących opozycję wobec Ziemi Turkowskiej. Z klubu Radnych PiS i Niezrzeszonych odszedł właśnie kolejny z nich, Norbert Lament.\n– W dniu 16 lutego na spotkaniu klubu jednogłośnie podjęliśmy decyzje o usunięciu pana Norberta Lamenta z listy Klubu Radnych PiS i Niezrzeszonych. Podkreślam – usunięcia – mówi przewodniczący ugrupowania Grzegorz Wojtczak. – Podjęliśmy też decyzje o niekomentowaniu tego faktu. Oczywiście jeśli pan Lament będzie miał ochotę, może się na ten temat wypowiedzieć. W tej chwili nasz klub liczy siedmioro członków. Póki co, radny Norbert Lament odmawia komentarza w tej sprawie. Nie można tego powiedzieć o radnym Ziemi Turkowskiej, Marcinie Deruckim, który choć niepytany, ustosunkował się do całego wydarzenia, wysnuwając daleko idące wnioski co do przyszłości Klubu Radnych PiS i Niezrzeszonych. „Nie są znane okoliczności opuszczenia PiS przez Lamenta. Dla mnie jednak to, że turkowski PiS będzie się rozpadał, nie jest żadnym zaskoczeniem (…) Mieszkańcom, szczególnie tym, którzy głosowali na PiS, należą się wyjaśnienia” pisze Derucki na swoim facebookowym profilu. Jaka będzie przyszłość? Cóż, jest to wyjątkowo niespokojna zima.KWA"
  },
  {
    "title":"Listy do redakcji: Skok na stołek, czy na kasę przez radnego Jasaka?",
    "author":"Marcin Derucki",
    "date":"2021-10-25T00:00:00.000",
    "content":"\nRadny PiS – Dariusz Jasak, wicedyrektor ZSR w Kaczkach Średnich doszedł do wniosku, że pieniędzy nigdy za wiele i przy pomocy radnych PiS i Niezrzeszonych postanowił wziąć stołek wiceprzewodniczącego Komisji Zdrowia i Pomocy Społecznej w Radzie Miasta, przez co poprawił stan swojego konta o kilkaset złotych miesięcznie.\nMimo apeli ze strony radnych Ziemi Turkowskiej, żeby zrezygnował z tego stanowiska, gdyż został wybrany na wiceprzewodniczącego niezgodnie z prawem, nie zrobił tego. Podobnie nie oddał do dnia dzisiejszego nadmiaru pobranych diet za funkcję, której nie powinien objąć, co wielokrotnie było podnoszone na sesjach Rady Miasta.W związku z tym pytam radnego Jasaka z PiS, czy postąpi jak powinien postąpić człowiek przyzwoity i odda nadmiar pobranych diet, za czas kiedy niezgodnie z prawem był wiceprzewodniczącym Komisji Zdrowia? Dlaczego objął to stanowisko wiedząc doskonale, że jest to łamanie przepisów Statutu Miasta Turku? I pytanie do radnych PiS – dlaczego wybraliście swojego kolegę na wiceprzewodniczącego komisji wiedząc, że łamiecie prawo?Marcin Derucki"
  },
  {
    "title":"Kryzys w szpitalu. Czas wyciągnąć konsekwencje",
    "author":"Marcin Derucki",
    "date":"2021-07-09T00:00:00.000",
    "content":"\nDyrektor rezygnuje, a ludzie odpowiedzialni za szpital powiatowy siedzą w tej sprawie cicho. Kto teraz odpowie za finansowe skutki zamknięcia Oddziału Chorób Wewnętrznych oraz za ograniczenie dostępu do podstawowych usług medycznych w naszym powiecie?\nKrzysztof Sobczak zrezygnował ze stanowiska dyrektora szpitala powiatowego w Turku. Osobiście nie wierzę w to, że zrobił to dobrowolnie, sam z siebie. Zbyt długo obserwuję i uczestniczę w lokalnej polityce. Może gdybym usłyszał jakieś wiarygodne uzasadnienie tej decyzji. Jednak znów władze powiatu nie zabierają głosu w sprawie powiatowej lecznicy.Wraz z końcem wakacji lokalni i regionalni politycy zaczęli dostrzegać problemy naszego szpitala. Przestrzegam jednak przed przedwczesnym ogłoszeniem politycznego sukcesu w sprawie szpitala. To by tylko bezpodstawnie rozmyło odpowiedzialność ludzi, którzy ponoszą winę za obecny stan SP ZOZ. Nie dajmy się zwieść kozłowi ofiarnemu, którego podkładają nam rządzący w powiecie tureckim działacze PiS oraz ich koalicjanci. Nie pozwólmy, aby starosta oraz wicestarosta umyli od tej sprawy ręce.Ktoś przecież wybrał ustępującego właśnie dyrektora szpitala. Ktoś go przecież zatrudnił. Co zatem w sprawie jego rezygnacji mają teraz do powiedzenia członkowie komisji konkursowej, która rekomendowała Sobczaka na dyrektora SP ZOZ? Co do powiedzenia ma chociażby Grzegorz Wojtczak, który brał udział pracach tej właśnie komisji? A przede wszystkim co do powiedzenia mają starosta Dariusz Kałużny oraz Władysław Karski, którzy przez prawie 3 lata powinni nadzorować pracę Sobczaka? Dlaczego teraz, bez słowa publicznych wyjaśnień, przyjmują jego wypowiedzenie?Kto teraz odpowie za finansowe konsekwencje zamknięcia Oddziału Chorób Wewnętrznych? Kto odpowie za całokształt finansowego stanu szpitala powiatowego? I, co najważniejsze, kto odpowie za ograniczenie dostępu do podstawowych usług medycznych oraz narażenie mieszkańców powiatu na utratę zdrowia, a nawet życia?Niech powiatowym decydentom nie wydaje się, że rezygnacja Sobczaka zwolni ich z odpowiedzialności za kryzysową sytuację medyczną na terenie powiatu. To właśnie teraz Zarząd Powiatu Tureckiego powinien pilnie podsumować i rozliczyć Dariusza Kałużnego oraz Władysława Karskiego za to, co przez ostatnie miesiące działo się w SP ZOZ. To właśnie zarząd powiatowy powinien jako pierwszy zawnioskować o odwołanie starostów. Inaczej rządząca samorządem powiatowym koalicja PiS i Niezależni skompromituje się doszczętnie.Szyderczym chichotem historii jest to, że plakaty przygotowane w 2013 r. przez działaczy PiS mogą okazać się nadal przydatne. Wystarczy jedynie przy wizerunku Karskiego, w miejsce Z. Bartosika, wkleić zdjęcie Kałużnego. No i wstawić znacznie dłuższą listę zarzutów dla obecnych starostów. Cytując słowa Ryszarda Bartosika sprzed 8 lat: – Istotne jest to, by przekazać społeczeństwu, kto przez ostatnie [...] lata odpowiadał za nadzór nad szpitalem. [...] Tego typu plakaty są na słupach ogłoszeniowych po to, by mieszkańcy mogli zwrócić uwagę na to, co dzieje się w SP ZOZ. To nie jest tak, że nie ma osób odpowiedzialnych. [“PiS powiesił starostów. Będzie wojna plakatowa?”, 9 kwietnia 2013, Turek.net.pl]Marcin Derucki"
  },
  {
    "title":"Listy do redakcji: Co dalej z oddziałem wewnętrznym? Mijają wakacje, a konkretów brak",
    "author":"Marcin Derucki",
    "date":"2021-08-23T00:00:00.000",
    "content":"\nSytuacja szpitala powiatowego w Turku jest dramatyczna. Brakuje rzetelnych informacji o stanie lecznicy oraz zdecydowanych działań. Zamiast tego starosta Dariusz Kałużny apeluje o niewykorzystywanie tej trudnej sytuacji SP ZOZ-u do celów politycznych. Robi to, choć kilka lat temu sam wykorzystywał stan szpitala do uprawiania agresywnej polityki.\nNadal brak konkretów w sprawie Oddziału Chorób WewnętrznychBrak publicznej dyskusji o krytycznej sytuacji szpitala może poskutkować brakiem zdecydowanych działań ze strony decydentów. A takie należy pilnie podjąć. Otwarty, prowadzony na partnerskich zasadach dialog między osobami odpowiedzialnymi za szpital a jego pracownikami. Jasne, rzetelne i regularne informacje na temat aktualnej sytuacji powiatowej lecznicy. Zmiana dyrektora SP ZOZ w Turku, a nawet zmiana Zarządu Powiatu Tureckiego ze starostą i wicestarostą na czele. Oto działania, do których powinna doprowadzić Rada Powiatu Tureckiego.Tymczasem większość radnych powiatowych wciąż pozwala się uspakajać Dariuszowi Kałużnemu. Ci, którzy mają odwagę publicznie upominać się konkretne działania są przez starostę ganieni. Jedyne, co ma do zaproponowania starosta, to rozmowa w zaciszu gabinetu. „Biorę pod uwagę każdą opinię, jeśli ktoś ma pomysł i może doradzić, to ja i zarząd z tego skorzystam” - mówił na ostatniej sesji starosta. Pamiętam jednak, że ten sam starosta otrzymał jakiś czas temu pismo od jednego z lekarzy, w którym wskazane były główne problemy SP ZOZ w Turku. W piśmie podkreślano potrzebę zmiany dyrektora. Jak Dariusz Kałużny wykorzystał tę informację, aby polepszyć sytuację w szpitalu? Publicznie porównał lekarzy do terrorystów i zapowiedział, że z terrorystami negocjować nie będzie.Nie tylko politycy powinni publicznie poruszać temat szpitala. Taką dyskusję powinny prowokować także media. Jednak lokalne portale niechętnie podejmują ten temat, albo podejmują temat dopiero po tym, jak już cała Polska zna nasz problem z dużych tytułów medialnych. Czy nie powinno być na odwrót? To właśnie media lokalne powinny regularnie informować o sytuacji szpitala powiatowego. To właśnie one, jako pierwsze, powinny docierać do poszczególnych pracowników i pacjentów, którzy doświadczają dramatu całej tej sytuacji. Taki właśnie powinien być ich udział w kontrolowaniu poczynań władz powiatu.Szpital nie leczy. Leczą wykwalifikowani ludzieMożna wydawać kolejne tysiące złotych na sprzęt i karetki, kolejne miliony złotych na remonty szpitala. Jednak bez odpowiedniej kadry , lekarzy, dobrze zarabiającego personelu medycznego i ratowników, taki szpital funkcjonować nie będzie. Zacząć należy od okazania pracownikom szpitala szacunku. Niestety, brak poszanowania dla ludzi ujawnia się nie tylko w wypowiedziach starosty. Przypomnę skandaliczny komentarz dyrektora Sobczaka dla tygodnika Echo Turku: „Niedobory lekarzy są takie, że może gdyby połowa narodu wymarła, a lekarze przetrwali, to moglibyśmy mieć odpowiednie proporcje” – mówił tygodnikowi Echo Turku dyrektor SP ZOZ w Turku. Czy to jedyne rozwiązanie, które ludzie związani z Prawem i Sprawiedliwością mają nam do zaoferowania?Prawo i Sprawiedliwość nie panuje nad dramatyczną sytuacją w szpitalu powiatowym. Przypomnę chociażby nadzwyczajną sesję Rady Miejskiej Turku dotyczącą szpitala powiatowego, zorganizowaną na wniosek radnych PiS. Trwające kilka godzin spotkanie nie wniosło nic, a radni PiS ostatecznie zagłosowali przeciwko apelowi do dyrektor NFZ ws. powszechnego dostępu do tomografu komputerowego. Głosowali przeciwko, choć sami wnioskowali o przyjęcie takiego apelu.Podwójne standardy polityków PiSStarosta apeluje do radnych powiatowych o niewykorzystywanie trudnej sytuacji szpitala do celów politycznych. Zapomniał on jednak, jak sam wykorzystywał stan lecznicy do uprawiania polityki. To właśnie on w 2013 roku, wraz z Ryszardem Bartosikiem, rozpoczął w Turku tzw. „wojnę plakatową”. Podczas tej agresywnej politycznej akcji w mieście zawisły plakaty z wizerunkami Zbigniewa Bartosika oraz Władysława Karskiego, których działacze PiS obwiniali za stratę finansową szpitala. Tak, chodzi o tego samego Karskiego, który dziś, wraz Kałużnym, odpowiada za sytuację szpitala powiatowego w Turku. Widocznie stosowanie podwójnych standardów nie stanowi dla polityków Prawa i Sprawiedliwości większego problemu.Marcin Derucki"
  },
  {
    "title":"Listy do redakcji: Żenada do kwadratu: Starosta podpina się pod uroczystości miejskie",
    "author":"Marcin Derucki",
    "date":"2021-12-08T00:00:00.000",
    "content":"\nDariusz Kałużny znów przechodzi sam siebie. Oficjalnie wystosował on zaproszenie na uroczystości organizowane przez Miasto Turek i Gminę Turek. Przygotował nawet w tym celu specjalny plakat. Byłoby to nawet sympatyczne, gdyby nie fakt, że jest to zwykłe podszywanie się pod czyjąś inicjatywę. W świecie takie nieetyczne praktyki zwane są pod nazwą „ambush marketing” i polegają na pasożytowania na działaniach konkurencji.\nWygląda to tak: na plakacie z „zaproszeniem” starosty widnieje herb powiatu tureckiego, który ma sugerować, że to starostwo jest organizatorem wydarzenia. Oczywiście brak informacji o prawdziwych organizatorach. Jakby tego było mało, starosta raczył poinformować, że przedstawiciele samorządu powiatowego będą w tych uroczystościach uczestniczyć. Informacja na zasadzie: „patrzcie ludkowie, to my, Wielka Władza Powiatowa, zawita do Turku”. Żenada...W sumie to mieszkańcy pozostałych gmin naszego powiatu powinni być na starostę obrażeni. Dlaczego Dariusz Kałużny nie zaprasza na wydarzenia w Brudzewie, Władysławowie, albo Malanowie? Tak sobie myślę, że niedługo zacznie on zapraszać nas na wydarzenia w Poznaniu, albo w Warszawie. Jest przecież tyle fajnych eventów, pod które można się podczepić.Kiedy ostatnio Starostwo Powiatowe w Turku zorganizowało samodzielnie jakieś większe wydarzenie? Nie zastanawia Was to? Kiedyś jeszcze organizowano Święto Ulicy Kaliskiej. Ale to było dawno i nieprawda. Natomiast wydarzeniem, które organizuje samorząd powiatu tureckiego jest Gala Noworoczna. Ktoś z Szanownych Czytelników był może na tym wydarzeniu? Zapewne tylko garstka, gdyż jest to impreza VIP-owska, na specjalne zaproszenie. Niedawno starosta wręczał podczas niej Złoty Herb Powiatu Tureckiego posłowi Bartosikowi. Dzięki temu nagroda ta stała się jeszcze bardziej „prestiżowa”. Złota, a skromna.Panie starosto, zamiast podpinać się pod czyjeś uroczystości, nie się Pan weźmie za wyprowadzenie szpitala na prostą. Zamiast Oddziału Chorób Wewnętrznych ma Pan Oddział Zamknięty. Mieszkańcy naszego miasta i powiatu nie zapomną tego Panu. Choćby zapraszał nas Pan na Igrzyska Olimpijskie.Marcin Derucki"
  },
  {
    "title":"Listy do redakcji: Karetka nam się należała bardziej niż posłom podwyżki",
    "author":"Marcin Derucki",
    "date":"2021-10-08T00:00:00.000",
    "content":"\nCi ludzie zamiast się chwalić, powinni się wstydzić! Szczególnie oni. Bo to oni odpowiadają za stan służby zdrowia lub reprezentują tych, którzy za niego odpowiadają. Zarówno w powiecie tureckim, jak i w całym kraju.\nLudzie ci chwalą się, że w ramach Polskiego Åadu w powiecie pojawi się nowa karetka za 400 tys. zł. Widzieliście w jakim stanie są stacjonujące przy szpitalu w Turku karetki? Jeżeli tak, to wiecie, że nowa karetka nam się od dawna należała. Bo pieniądze z Polskiego Åadu, to pieniądze nasze – polskich podatników. Co nam zresztą po nowej karetce, jak zaraz może nie mieć kto jeździć tymi karetkami. Co nam po wyremontowanym za ogromnie pieniądze szpitalu, jak zaraz może nie być ludzi, który będą chcieli w nim leczyć?Tak samo, jak nowa karetka, bezwarunkowo należy nam się dostęp do szpitalnego tomografu w ramach płaconych składek NFZ. Tak samo należy nam się dostęp do usług medycznych na niedziałającym obecnie Oddziale Chorób Wewnętrznym w SP ZOZ w Turku. Na stronie internetowej szpitala powiatowego w Turku widnieje informacja, że oddział ten nieczynny będzie do 30 września br. O tej fatalnej sytuacji piszą duże tytuły prasowe - Gazeta Wyborcza oraz portal Onet.pl. Tymczasem władze powiatowe oraz poseł Bartosik nabrali w tej sprawie wody w usta. A pacjenci z terenu powiatu tureckiego wożeni są po okolicznych szpitalach.To jest skandal, którego nie przykryje jakiś tam Polski Åad fundowany na ciężkiej pracy Polskiego Podatnika. Karetką nie przykryjecie swojej nieudolności i zaniedbań. I nie myślcie też, że sprawicie, że Turkowianie zapomną o skandalicznych podwyżkach dla posłów.Marcin Deruckifoto: print screen z relacji konferencji prasowej Ryszarda Bartosika \/ źródło: fanpage na FB Ryszard Bartosik."
  },
  {
    "title":"Co zrobił PiS, aby przywrócić przemysł w powiecie tureckim?",
    "author":"Marcin Derucki",
    "date":"2021-07-27T00:00:00.000",
    "content":"\nPrzypomnijmy sobie rok 2015. Trwa kampania parlamentarna, podczas której PiS obiecuje m.in. reindustrializację, czyli ponowne uprzemysłowienie naszego kraju. Dla Turku i okolic obietnica ta ma szczególne znaczenie, gdyż nasz regionalny przemysł wydobywczy ma się ku końcowi. Kandydaci PiS krytykują sprzedaż ZE PAK i zapewniają, że rząd PiS będzie czuwał nad sektorem energetycznym w naszym kraju. Dziś, 6 lat później, dociera do nas informacja, że ZE PAK wyprzedaje majątek po KWB „Adamów”. Co przez ten czas lat zrobił PiS dla ratowania przemysłu w naszym powiecie? Co z obiecywaną reindustrializacją w naszym kraju?\nGdzie podziewa się obrońca szpitala i przemysłu?Jeszcze kilka lat temu Ryszard Bartosik kreował się na wielkiego obrońcę szpitala powiatowego w Turku. Jako zwykły radny powiatowy był gotów stać w jednym szeregu z M. Marczewskim na schodach SP ZOZ-u przed kamerami TV Trwam. Dziś, kiedy PiS rządzi w samorządzie Powiatu Tureckiego, a w samym szpitalu ma swojego człowieka, poseł Bartosik unika trudnych tematów lecznicy. I to w czasie najpoważniejszego kryzysu tej placówki od lat.Podobnie wygląda sprawa zamknięcia turkowskich odkrywek i elektrowni. Przez ostatnie lata poseł Bartosik unikał tematu przemysłu wydobywczego. To dziwne, bo podczas kampanii wyborczej do parlamentu w 2015 r. usilnie krytykował ówczesnych rządzących za sprzedaż ZE PAK. Właśnie podczas tej kampanii kandydaci PiS wzbudzali w Turkowianach wielkie oczekiwania dotyczące elektrowni i kopalni. Co przez ostatnie 5 lat udało się naszemu posłowi oraz jego kolegom z PiS zrobić w tej sprawie?Gdy rok temu zapowiedziano grupowe zwolnienia w kopalni poseł zaczął nerwowo przypominać o rzekomych nieprawidłowościach przy prywatyzacji kopalni. Sprawa trafiła do Prokuratury Krajowej ministra Ziobry. Jednak do dziś nie słychać nic o wynikach tego postępowania. Tak właśnie wygląda wielka „afera” z prywatyzacją. Czy to wszystko, na co było stać posła Bartosika ws. kopalni i elektrowni w Turku? Czy tak ma wyglądać reindustrializacja w wykonaniu PiS?Nie dajmy się zwodzićPiS obiecywał i nadal obiecuje reindustrialuzację, czyli ponowne uprzemysłowienie naszego kraju. Pytam się zatem posła Ryszarda Bartosika, w jaki sposób rząd PiS chce zindustrializować nasz powiat. Nasz cały region przez ponad pół wieku produkował ok. 8% energii elektrycznej w Polsce. Wszystko to kosztem potężnej eksploatacji naszego lokalnego środowiska naturalnego. Wiec poza przywróceniem wielkiego przemysłu należy nam się także rekompensata ekologiczna. Tak samo, jak należą się nam rządowe pieniądze na inwestycje i drogi lokalne, które Turek omijają.Nie pozwólmy, aby rząd PiS wykpił się pieniędzmi na sale gimnastyczne, samochody strażackie, itp. To są rzeczy, które powinny być standardem w każdym cywilizowanym kraju. Nie dajmy się zwodzić bajkami o kolei do Konina, albo o siedzibie batalionu WOT. To nie zrekompensuje nam dekad ekologicznego drenażu naszego regionu. Potrzebujemy nowoczesnego przemysłu z prawdziwego zdarzenia, z wysokopłatnymi miejscami pracy dla mieszkańców Turku i powiatu tureckiego.Marcin Derucki"
  },
  {
    "title":"Listy do redakcji: Więcej pytań o stan szpitala, niż odpowiedzi. Porażka PiS na sesji, której żądali.",
    "author":"Marcin Derucki",
    "date":"2021-06-13T00:00:00.000",
    "content":"\nSzpital w Turku podlega pod samorząd powiatowy, którym rządzi Rada Powiatu Tureckiego oraz Zarząd Powiatu ze starostą na czele. Dlatego sytuacja, podczas której najważniejsza dyskusja o szpitalu powiatowym odbywa się na sesji rady miejskiej jest niecodzienna. Temat ten jednak jest niezwykle ważny i trzeba o nim mówić podczas każdej możliwej okazji.\nMieszkańców Turku niepokoi fakt, że Oddział Chorób Wewnętrznych po raz kolejny zawiesił działalność. Bulwersujący jest także fakt, że szpitalny tomograf komputerowy nie jest dostępny dla wszystkich mieszkańców na skierowanie w ramach ubezpieczenia w NFZ. Tak, chodzi o ten sam tomograf, na który składały się okoliczne gminy i miasta.Po tym, jak rozpocząłem dyskusję o SP ZOZ na sesji w dniu 28 maja, radni z klubu PiS i Niezrzeszeni zażądali nadzwyczajnej sesji. Jej głównym celem miała być informacja o aktualnej sytuacji szpitala w Turku. Sesja ta odbyła się 10 czerwca, jednak do dziś lokalne media internetowe nie napisały o niej nic.Na sesję zaproszony został starosta Dariusz Kałużny oraz dyrektor Krzysztof Sobczak. Jeżeli ktoś spodziewał się konkretnych odpowiedzi w sprawie szpitala powiatowego, może czuć się zawiedziony. Nadal nie wiemy kiedy zostanie przywrócona działalność interny. Jeszcze bardziej niepokoi fakt, że nie wiadomo, co z działalnością szpitala, jako całości. Oddział Chorób Wewnętrznych jest jednym z podstawowych oddziałów. Czy szpital będzie mógł bez niego funkcjonować? Na to pytanie też nie otrzymaliśmy odpowiedzi.Co z powszechnym dostępem do tomografu komputerowego? Jedyne rozwiązanie, jakie proponują radni PiS i Niezrzeszeni to apel do dyrektor NFZ. Inicjatywę tę oczywiście przyjęliśmy, jednak poszerzoną o apel do Zarządu Powiatu Tureckiego oraz starosty o podjęcie konkretnych i natychmiastowych działań w sprawie przywrócenia Oddziału Chorób Wewnętrznych w SP ZOZ w Turku. Wszystkim nam zależy na sprawnym działaniu lecznicy. Dziwi mnie zatem fakt, że radni PiS i Niezrzeszeni głosowali przeciwko apelowi. Głosowali przeciwko apelowi, choć sami go zainicjowali i przedłożyli na sesję, o którą wnioskowali. Czy interes partyjny jest dla nich ważniejszy od sytuacji w szpitalu?W jakim celu PiS wnioskował o tę sesję? Merytorycznie nie wniosła ona nic, poza tym, że pojawiło się więcej pytań. Jaka przyszłość czeka szpital powiatowy w Turku? Czy obecny starosta oraz dyrektor szpitala powinni pozostać na swoich stanowiskach? Politycznie sesja ta była porażką Prawa i Sprawiedliwości. Zarówno radnych PiS w radzie miejskiej, jak i struktur powiatowych. Cóż, sezon grillowy w pełni, więc PiS postanowił pogrillować. Siebie nawzajem.Marcin Derucki"
  },
  {
    "title":"Listy do redakcji: Kto nas będzie leczył w szpitalu powiatowym w Turku?",
    "author":"Marcin Derucki",
    "date":"2021-01-05T00:00:00.000",
    "content":"\nW miniony czwartek unieważniono drugi już konkurs na udzielanie lekarskich świadczeń zdrowotnych w Oddziale Chorób Wewnętrznych w SP ZOZ w Turku. Kto od dziś będzie nas leczył w turkowskiej internie? Jak w tej sytuacji władze powiatu chcą nam zapewnić bezpieczeństwo? Te pytania kieruję do dyrektora szpitala powiatowego oraz Starosty Tureckiego.\nOstatnio szacunku domagali się turkowscy ratownicy medyczny. Pielęgniarki są przemęczone i przepracowane. Personel skarżył się na to, że dyrektor szpitala nie chce z nimi rozmawiać.„Jeśli wspólnie zadbamy o nasz szpital, to szpital zadba o pacjentów” – mówił dwa lata temu w wywiadzie na portalu Turek.net.pl dyrektor szpitala. Panie dyrektorze Sobczak, to nie szpital dba o pacjentów, ale kadra medyczna! Ludzie z krwi i kości. A o kadrę, ludzi, trzeba dbać. Jak Pan, Panie dyrektorze, dbał o pracowników szpitala przez ostatnie lata?Co z tego, że w szpital pompowane będą kolejne pieniądze na remonty, jeżeli brakuje kadry medycznej? Wszyscy pamiętają haniebne słowa, która padły w Sejmie podczas dyskusji o zagrożeniu wyjazdem za granicę lekarzy rezydentów. „Niech jadą!” krzyczała posłana PiS.Jaką obecnie diagnozę stawia dyrektor SP ZOZ w Turku? „Niedobory lekarzy są takie, że może gdyby połowa narodu wymarła, a lekarze przetrwali, to moglibyśmy mieć odpowiednie proporcje” – mówił tygodnikowi Echo Turku. Te słowa są skandaliczne! Czy tylko tyle ma nam do powiedzenia dyrektor szpitala?Żądam od Starosty Tureckiego rzetelnej informacji o sytuacji w szpitalu powiatowym w Turku. Radnym Powiatu Tureckiego przypominam, że również oni odpowiadają za to, co dzieje turkowskiej lecznicy. Nie udawajcie, że wszystko jest w porządku. Apeluję, abyście zorganizowali nadzwyczajną sesję Rady Powiatu Tureckiego poświęconą sytuacji w SP ZOZ. Obudźcie się!W to deszczowe Święto Pracy życzę wszystkim, a w szczególności pracownikom szpitala, nadziei i wytrwałości w codziennej pracy.Marcin Derucki"
  },
  {
    "title":"Listy do redakcji: Pieniądze, które należą się Turkowi i Turkowianom",
    "author":"Marcin Derucki",
    "date":"2021-04-27T00:00:00.000",
    "content":"\nBunt polskich miast przybiera na sile. Bo jak długo można znosić bezczelność rządzących nami polityków z PiS i Zjednoczonej Prawicy? Ponosimy coraz większe koszty związane z wywozem śmieci. A wystarczyłoby tylko, jakby PiS posłuchał samorządowców i doprowadził do zmian w ustawie. Do tego wszystkiego rządowe pieniądze nadal omijają wiele miast, w tym nasze miasto Turek. Dlaczego radni PiS na to pozwalają? Dlaczego dopuszcza do tego poseł z naszego terenu oraz członek rządu?\nCzas na gruntowne zmiany w ustawie śmieciowejNajwyższa pora, aby rząd PiS na poważnie zajął się ustawą o gospodarowaniu odpadami. Dlaczego tylko mieszkańcy mają ponosić koszty związane ze śmieciami? Przecież dużą część odpadów produkują różnego rodzaju producenci. Tym samym płacimy za śmieci dwa razy. Kupujemy opakowany produkt, a następnie płacimy za wywóz jego opakowania. Trzeba to zmienić.Wystarczy posłuchać samorządowców. Ostatnio wiceprezydent Warszawy wskazał jakie zmiany powinien wprowadzić rząd, aby mieszkańcy płacili mniej za śmieci. Tak oto Onetowi mówił Michał Olszewski, wiceprezydent Warszawy: „- Dość gmerania w kieszeniach mieszkańców. Jeżeli rząd chce wykazać dobrą wolę, niech znajdzie rozwiązanie takie, żeby mieszkańcy nie płacili więcej. Czas, by w końcu za odpady płacili ci, którzy je produkują”.Chodzi o tzw. Rozszerzoną Odpowiedzialność Producenta oraz związany z tym system kaucyjny. Gdyby wprowadzić takie rozwiązanie, to za odbiór i zagospodarowanie opakowań odpowiadałaby firma, która je wprowadza na rynek. „Mieszkaniec płaciłby tylko za czarny i brązowy pojemnik, a za pojemniki surowcowe: żółty, niebieski i zielony płaciłyby firmy, które wprowadzają opakowania” – podaje Onet w artykule „Jak obniżyć opłaty za śmieci? Apel do ministra. «Dość gmerania w kieszeniach mieszkańców»”.W Turku robimy, co możemy, aby opłaty za śmieci diametralnie się nie podnosiły. To wszystko pomimo wciąż rosnącej opłaty środowiskowej oraz nieprzemyślanych zapisów w ustawie. W ustawie, na którą wpływ mają posłowie, tacy jak poseł Ryszard Bartosik.Przypomnę, że gdy radni PiS i Niezrzeszeni doprowadzili do przywrócenia metody naliczania opłaty w oparciu o ilość osób zamieszkujących daną nieruchomość, miasto liczyło straty. Z systemu śmieciowego znów zaczęło ubywać mieszkańców (bo takie mamy w naszym kraju prawo), a miasto musiało dopłacić do systemu gospodarki odpadami około 1 200 000 zł. To ogromna suma, która mogłaby być wydana na inwestycje i inne potrzeby mieszkańców. W takiej sytuacji jedynym rozsądnym rozwiązaniem, na które obecnie pozwala ustawa, to naliczanie opłaty na podstawie zużytej wody.Dlatego też mam taką oto propozycję dla radnych PiS w Turku. Przestańcie podpuszczać mieszkańców i zacznijcie pokazywać kto tak naprawdę opowiada za wszystkie podwyżki cen i opłat. Skończcie z kampanią na rzecz przywrócenia metody naliczania opłaty za śmieci przynoszącej miastu stratę. Zamiast tego zacznijcie przekonywać swoich kolegów w rządzie i Sejmie RP, aby naprawili prawo. Czas przestać narażać mieszkańców na tak duże opłaty. Dość drożyzny. Niech rząd w końcu przestanie przerzucać odpowiedzialność na samorządy.Kolejny raz strumień rządowych pieniędzy omija Turek. Nasze miasto nie otrzymało rządowego dofinansowania na budowę dróg gminnych na Osiedlu Leśna. Dokładnie chodzi o ulicę Chełmońskiego. Tak, to to samo osiedle, na którym poseł Bartosik i radni PiS robili jakiś czas temu sobie zdjęcia. Czy poseł zapomniał już, jak chodził tam przed kamerami w gumiakach? Czy nie jest mu teraz wstyd?Po raz kolejny przypomnę rozstrzygnięcie drugiego naboru wniosków w ramach Rządowego Funduszu Inwestycji Lokalnych. Z funduszu, który miał ponoć przeciwdziałać negatywnym skutkom pandemii, po raz kolejny nie otrzymaliśmy ani złotówki. Nasze miasto wnioskowało o pieniądze na trzy inwestycje: przebudowę ul. Żwirki i Wigury, przebudowę Kina TUR oraz budowę nowego skateparku na terenie OSiR przy ul. Armii Krajowej. We wcześniejszym naborze złożony był jeszcze wniosek na budowę Centrum Boisk Plażowych na OSiR. Dlaczego nie otrzymaliśmy pieniędzy na te inwestycje? Do dziś nie otrzymałem na to pytanie odpowiedzi od turkowskich radnych Prawa i Sprawiedliwości oraz innych polityków PiS.Na zakończenie, z okazji 680-lecia miasta Turek życzę sobie oraz wszystkim Turkowianom, aby naszym krajem rządzili ludzie wielkiego formatu. Posłowie oraz członkowie rządu, którzy pomimo różnic politycznych, będą wspierać nasze miasto. Tak, jak swojego czasu wspierał nas Felicjan Sławoj Składkowski.Marcin Derucki"
  },
  {
    "title":"Listy do redakcji: Rządowe pieniądze na inwestycje nie dla Turkowian",
    "author":"Marcin Derucki",
    "date":"2021-06-04T00:00:00.000",
    "content":"\nPo raz kolejny politycy PiS pokazali, gdzie nas mają. Wystarczy spojrzeć na rozstrzygnięcie drugiego naboru wniosków w ramach Rządowego Funduszu Inwestycji Lokalnych. Z funduszu, który ma ponoć przeciwdziałać negatywnym skutkom pandemii, po raz kolejny nie otrzymaliśmy ani złotówki. Bez uzasadnienia i bez słowa wyjaśnień.\nNa rządowych stronach internetowych można przeczytać, że „Rządowy Fundusz Inwestycji Lokalnych (RFIL) to program, w ramach którego rządowe środki trafiają do gmin, powiatów i miast w całej Polsce na inwestycje bliskie ludziom. Wsparcie jest bezzwrotne i pochodzi z Funduszu Przeciwdziałania COVID-19.” Kilka dni temu dowiedzieliśmy się, że również podczas drugiego naboru rząd konsekwentnie postanowił zignorować potrzeby Turku i jego mieszkańców. Bez przejrzystego systemu punktacji, bez słowa wyjaśnień. Znów samorządy zostały podzielone na lepsze i gorsze.Czy wg rządu PiS inwestycje w Turku nie będą bliskie ludziom? Czy Turkowianie nie zasługują na państwowe pieniądze? Nie dziwię się reakcji burmistrza Romualda Antosika:Nasze miasto wnioskowało o pieniądze na trzy inwestycje, których mieszkańcy Turku oczekują od dawna: przebudowę ul. Żwirki i Wigury, przebudowę Kina TUR oraz budowę nowego skateparku na terenie OSiR przy ul. Armii Krajowej. W poprzednim naborze złożony był jeszcze wniosek na budowę Centrum Boisk Plażowych na OSiR. Dlaczego nie otrzymaliśmy pieniędzy na te inwestycje? Być może na to pytanie znają odpowiedź lokalni radni PiS, bo rząd takich informacji nie udziela.Miasto Turek od samego początku wspiera walkę z pandemią COVID-19. Rok temu Miasto Turek przekazało 50 tys. zł na zakup środków ochrony, takich jak maseczki, rękawiczki, specjalistyczne ubrania medyczne, środki do dezynfekcji oraz inny sprzęt, potrzebny do zabezpieczenia pracowników szpitala powiatowego. Co w zamian Turek otrzymał od rządu PiS? Wsparliśmy szpital powiatowy kwotą 100 tys. zł na zakup tomografu komputerowego. W zamian nie możemy się doprosić remontu głównych ulic w mieście, które należą do samorządu powiatowego. A co robi Starostwo Powiatowe? Kupuje samochód służbowy za prawie prawie 89 tys. zł!Nasze miasto zasługuje na rządowe pieniądze na inwestycje. Dlaczego żaden polityk PiS tego nie widzi? Dlaczego radni PiS siedzą w tej sprawie cicho i po raz kolejny udają, że nic się nie stało?Marcin Derucki"
  },
  {
    "title":"Jesteś młody, zaangażowany i wyrazisty? Lokalne media zadbają o to, aby podciąć ci skrzydła",
    "author":"Marcin Derucki",
    "date":"2021-02-25T00:00:00.000",
    "content":"\nGratuluję Adamowi Nowakowi. Ten młody człowiek wykonał kawał świetnej roboty. Po prostu zapytał ile pieniędzy na katechezy wydają poszczególne samorządy powiatu tureckiego. Odpowiedzi na swoje zapytania opublikował bez komentarza. Bez komentarza, gdyż nie był on potrzebny. Opublikowane kwoty mówią same za siebie i mocno działają na wyobraźnię.\nJednak działania młodego polityka muszą być komuś mocno nie na rękę. Lokalny portal o widocznie propisowskim odchyleniu opublikował wczoraj ohydny artykuł na temat przedstawiciela Młodej Lewicy. Nie tylko ja odniosłem wrażenie, że redakcja, zamiast pracą na rzecz rzetelnego informowania i edukowania mieszkańców, od teraz zaczęła szukać haków na zaangażowanych politycznie licealistów. To obrzydliwe.Trudno jest walczyć o wartości, idee oraz sprawy ważne dla naszej lokalnej społeczności, jeżeli media (które powinny być rzetelne, obiektywne i kulturalne) robią wszystko, aby cię ośmieszyć, wyciąć twoją wypowiedź z szerszego kontekstu, tylko po to, aby ją zmanipulować. Przechodzę przez to regularnie, ale dla mnie jest to część ryzyka związanego z pełnieniem funkcji publicznej. Jednak młody, dopiero co kształtujący swój charakter i światopogląd człowiek, nie koniecznie musi mieć grubą skórę. Dlatego media powinny szczególnie dbać o młodych turkowskich liderów. Pamiętacie te medialne lamenty, że miasta takie jak Turek tracą młodą, zdolną młodzież? Od wczoraj widać, że jeżeli jesteś młody, zaangażowany i wyrazisty, to właśnie lokalne media w pierwszej kolejności zadbają o to, aby podciąć ci skrzydła. Zamiast atakować i wyciągać fakty z prywatnego życia, lokalne portale powinny edukować. A jeżeli młodzi popełnią błąd, to próbować naprowadzać ich na właściwy tor. No ale to wymaga pewnej wiedzy, a przede wszystkim przyzwoitości.Relacje Państwa z Kościołem od dawna proszą się w naszym kraju o uporządkowanie. To Kościół oraz wierni powinni wziąć na siebie koszty realizowania katechez. Każdy Polak ma konstytucyjnie zapewnioną wolność sumienia i religii. I żadnym mediom oraz państwu nic do tego, kto w co wierzy i jakie ma przekonania (jeżeli tylko nie godzą one w wolności osobiste innych). Także osoba działająca publicznie ma prawo do swoich prywatnych przekonań religijnych.Lewica walczy właśnie o to, aby wyznawców wszystkich religii traktowano równo. Jeżeli młody działacz lewicy jest katolikiem i ministrantem, to jest to jego prywatna sprawa. Ma do tego prawo. Tak samo, jak ma jednocześnie prawo do postulowania rozdziału Kościoła i Państwa, jeżeli uważa, że to przysłuży się obu tym instytucjom.Wszystkim młodym aktywistom i politykom, niezależnie jakie poglądy reprezentują, życzę siły. Do ciągłego poszukiwania swojej drogi oraz do walki o swoje przekonania. Widać, że jest jeszcze wiele do zrobienia. Nie zdziwię się też, jeżeli zechcecie po prostu zbojkotować co niektóre portale.Marcin Derucki"
  },
  {
    "title":"Stanowisko Rady Miejskiej w Turku oraz list do J. Kaczyńskiego",
    "author":"Marcin Derucki",
    "date":"2021-02-18T00:00:00.000",
    "content":"\nW związku z brakiem stanowiska klubu radnych Prawa i Sprawiedliwości i Niezrzeszonych w Radzie Miejskiej Turku na uprawomocnienie się wyroku skazującego wiceprzewodniczącego ich klubu za podłożenie urządzenia podsłuchowego, oraz brakiem reakcji na ten wyrok władz powiatowych PiS, wysłałem list do Jarosława Kaczyńskiego.\nW załączeniu treść listu, która została odczytana na ostatniej sesji Rady Miejskiej Turku oraz wysłana do adresata. Załączam także treść stanowiska, które na ostatniej sesji przyjęła Rada Miejska Turku (radni PiS nie poparli jej).Marcin DeruckiPrzewodniczący Klubu RadnychZiemia Turkowskaw Radzie Miejskiej TurkuPrawomocnymi wyrokami Sąd Rejonowy w Turku i Sąd Okręgowy w Koninie uznały Karola Serafińskiego za winnego tego, że w celu uzyskania informacji, do których nie jest uprawniony zainstalował w biurze stowarzyszenia Ziemia Turkowska urządzenie podsłuchowe, w celu nagrania rozmów osób, o których miał wiedzę, że będą uczestniczyć w dyżurze radnych i członków ww. stowarzyszenia, tj. przestępstwa z art. 267 § 3 Kodeksu karnego. Sądy uznały, że Karol Serafiński działał na szkodę ustalonych osób, za co został skazany.W naszej ocenie zachowanie Karola Serafińskiego godzi w wizerunek miasta Turku oraz Rady Miejskiej Turku, dlatego też apelujemy, ażeby złożył mandat radnego. Uważamy, że radny, który jest osobą zaufania publicznego, nie może dalej sprawować tej funkcji po tym, jak dopuścił się świadomie przestępstwa, za które został prawomocnie skazany przez Sąd pierwszej i drugiej instancji, w wyniku zarzutów, jakie postawiły mu organy ścigania, czyli Prokuratura Rejonowa w Turku.Karol Serafiński ślubował uroczyście, iż obowiązki radnego będzie sprawował godnie, rzetelnie i uczciwie, a skazanie wyrokiem za udowodnione umyślne popełnienie przestępstwa poprzez założenie podsłuchu podczas dyżuru radnych, jest czynem, który hańbi funkcję radnego i czyni niegodnym dalszego piastowania tego istotnego społecznie stanowiska.Dlatego uważamy, że taka osoba, jak Karol Serafiński, nie powinna dłużej być radnym, bo przynosi ujmę zarówno mieszkańcom Turku, jak i całemu Miastu.Rada Miejska TurkuSzanowny PanJarosław KaczyńskiPrezes Prawa i SprawiedliwościW związku ze skazaniem prawomocnym wyrokiem sądów Karola Serafińskiego radnego Rady Miejskiej Turku, który jest wiceprzewodniczącym Klubu Radnych Prawa i Sprawiedliwości i Radnych Niezrzeszonych Rady Miejskiej Turku prosimy o kontrolę działania lokalnych struktur ugrupowania, którym Pan Prezes kieruje oraz zainicjowanie działań dyscyplinarnych rozszerzających katalog kar dla radnego z wyrokiem i podjęcie działań zmierzających do wygaszenia mandatu radnego.Chcielibyśmy poinformować Pana Prezesa o ostrej krytyce ze strony społeczności Miasta Turku wywołanej zaistniałą sytuacją oraz brakiem jakiejkolwiek reakcji ze strony Radnych Klubu Prawa i Sprawiedliwości.W roku 2019 Karol Serafiński obecny Wiceprzewodniczący Klubu Radnych Prawa i Sprawiedliwości i Radnych Niezrzeszonych Rady Miejskiej Turku w celu uzyskania informacji, do których nie był uprawniony zainstalował urządzenie podsłuchowe podczas dyżuru radnych, które dla mieszkańców naszego miasta w tym dniu pełniła: Przewodnicząca Rady Miejskiej Turku i Wiceprzewodnicząca Komisji Budżetowej.Po przeprowadzonym postępowaniu Prokuratura Rejonowa w Turku przedstawiła zarzuty Radnemu, a Sąd Rejonowy w Turku uznał Karola Serafińskiego Wiceprzewodniczącego Klubu Radnych Prawa i Sprawiedliwości i Radnych Niezrzeszonych Rady Miejskiej Turku winnym zarzucanego mu czynu z art. 267 ust.3 kk. Ostatecznie winę radnego potwierdził sąd II instancji - Sąd Okręgowy w Koninie w dniu 8 stycznia 2021 roku.Z ubolewaniem musimy stwierdzić, że Radni PiS nie poparli stanowiska większości Rady Miejskiej Turku, piętnującego tego typu naganne i karane zachowanie wobec współpracowników i mieszkańców Turku. Dotychczasowe działania Radnych PiS zmierzają do umniejszenia winy radnego, chroniąc osobę skazaną we własnych szeregach klubu PiS.Przesłanki wygaśnięcia mandatu radnego określa art. 383 par. 1 ustawy z 5 stycznia 2011 r. Kodeksu wyborczego. Ustawodawca niestety nie przewidział negatywnych konsekwencji w tej indywidualnej sytuacji, co mocno zbulwersowało opinię publiczną wyrażaną w licznych publikacjach medialnych, zarówno lokalnych jak i ogólnokrajowych oraz wielu negatywnych komentarzach mieszkańców naszego Miasta.Radni są przedstawicielami społeczeństwa w Radzie Miejskiej i na wszystkich szczeblach samorządu terytorialnego. Radni zgodnie ze złożonym ślubowaniem powinni swój mandat sprawować godnie, rzetelnie i uczciwie, mając na względzie dobro swojej gminy i jej mieszkańców. Nie można więc mówić o rzetelności, godności czy uczciwości w przypadku osoby, który podkłada podsłuch celem nagrania dyżuru radnych z mieszkańcami. Karol Serafiński jako radny nie wykazał się więc właściwościami osobistymi, które stawiałby go za wzór dla społeczności lokalnej.Znając zaangażowanie Pana Prezesa w zagwarantowanie właściwego wizerunku i pozycji w lokalnej społeczności swojego ugrupowania jesteśmy przekonani, że podejmie Pan wszelkie starania zmierzające do zmian legislacyjnych w polskim prawie, które umożliwią pozbawienie osób z wyrokiem karnym funkcji publicznej oraz doprowadzi Pan do zmiany stanowiska lokalnych działaczy PiS, którzy zaistniały problem bagatelizują.Nie wyobrażamy sobie, aby osoba z wyrokiem karnym, osoba która złamała ślubowanie radnego, a tym samym naruszyła wizerunek naszej Rady nadal pełniła funkcję publiczną.Licząc na to, że Pan Prezes osobiście zajmie się tą sprawą pozostajemy z wyrazami szacunku i prosimy o pomoc.Marcin DeruckiPrzewodniczący Klubu RadnychZiemia Turkowskaw Radzie Miejskiej Turku"
  },
  {
    "title":"Listy do redakcji: Bastion czy folwark PiS-u?",
    "author":"Marcin Derucki",
    "date":"2020-11-16T00:00:00.000",
    "content":"\nPolitycy Prawa i Sprawiedliwości traktują nasze ziemie jak swój folwark. Niemal w całości zawłaszczono szpital powiatowy w Turku. Do potrzebujących pilnej pomocy medycznej trzeba wzywać śmigłowce. Czy tak nagradza się swój bastion?\nMedia informują o tym, że do potrzebujących pierwszej pomocy wzywane jest Lotnicze Pogotowie Ratunkowe. Turkowskie karetki muszą jeździć z pacjentami po okolicznych szpitalach, aby znaleźć dla nich wolne miejsce. Niby SP ZOZ w Turku nie jest jednoimiennym szpitalem dedykowanym pacjentom z COVID-19, jednak niezakażeni pacjenci przyjmowani są tylko na oddział dziecięcy.Także Słupca, która również leży w wielkopolskim Podkarpaciu i należy do tzw. bastionu PiS, została „obdarowana” szpitalem jednoimiennym. Przy tej okazji dowiedzieliśmy się jaka jest sytuacja SP ZOZ w Turku. „SP ZOZ w Turku może tylko przyjąć pacjentów niezakażonych na oddział dziecięcy, na którym na obecną chwilę jest wolnych 13 łóżek, w pozostałym zakresie oddziały szpitalne zgodnie z decyzjami z 17 i 22 października 2020 r. Wojewody Wielkopolskiego przeznaczone są na leczenie pacjentów zakażonych” - czytamy w wypowiedzi Krzysztofa Sobczaka dla portalu slupca.pl.Starosta nie potrafi merytorycznie odpowiedzieć na pojawiające się w przestrzeni publicznej pytania o funkcjonowanie szpitala i nasze bezpieczeństwo. Nie odnosi się też do doniesień medialnych dotyczących dostępności karetek na terenie Powiatu Tureckiego. Kiedy w geście protestu burmistrz Turku zdecydował się opublikować swoją korespondencję ze starostą, Dariusz Kałużny nie ustosunkował się do sprawy szpitala. Zaprosił jedynie burmistrza na spotkanie. Przez Facebooka…Przypominam, że wójtowie i burmistrzowie gmin Powiatu Tureckiego należą do Rady Społecznej Szpitala. Jak widać starosta potrafi szanować członków rady społecznej jedynie wtedy, kiedy potrzebuje pieniędzy na zakup tomografu komputerowego lub innego sprzętu dla szpitala powiatowego.Z kolei poseł Bartosik od dawna nie zabierał publicznie głosu w sprawach naszego regionu. Pojawił się dopiero, kiedy ogłaszał swoją nominację w ministerstwie. Potem pojawił się na kilka zdjęć pod tablicą w dniu 11 listopada. Właściwie to jakoś przez ostatni rok nasz poseł specjalnie się nie przepracowywał. Warto przeczytać w lokalnych mediach informację o sejmowej aktywności posłów PiS. Przez ostatni rok „nasz człowiek” złożył jedno zapytanie i wystąpił tylko 9 razy!Czy mamy być jedynie rolniczym folwarkiem, który bez głosu sprzeciwu ma dawać politykom PiS mandaty poselskie w kolejnych wyborach? Czy to miał na myśli Jarosław Kaczyński, kiedy podczas konwencji wyborczej w Koninie nazwał nasz region „Podkarpaciem Wielkopolski”? Czy Wy też czujecie się, jakby politycy PiS traktowali Nas jak chamów we własnym folwarku?Marcin Derucki"
  },
  {
    "title":"Politycy PiS zapadli się pod ziemię. Gdzie schował się Ryszard Bartosik? ",
    "author":"Marcin Derucki",
    "date":"2020-10-25T00:00:00.000",
    "content":"\nDostęp do szpitala powiatowego w Turku to nie tylko sprawa publiczna. To dla mnie i mieszkańców powiatu tureckiego sprawa osobista. Wśród moich najbliższych są osoby, które w każdej chwili mogą potrzebować szybkiej pomocy medycznej. Dlatego tak mocno byłem wściekły na sytuację, która miała miejsce w naszej lecznicy (choć w sieci krążą informacje, że nadal nie można dostać się do naszego szpitala).\nDo dziś nie wiadomo, dlaczego cały szpital powiatowy w Turku miał zostać przeznaczony do leczenia pacjentów z COVID-19? Może miało to być lekarstwo na ogromne, wciąż powiększające się zadłużenie tej placówki? A może szpital został wybrany wedle klucza politycznego? Może ktoś w Warszawie lub Poznaniu pomyślał sobie, że jeżeli PiS wygrywa w naszym powiecie taką przewagą, to każdy wyborca PiS z radością przyjmie tę decyzję? Tymczasem człowiek, który jeszcze niedawno próbował uchodzić za wielkiego obrońcę szpitala powiatowego w Turku zapadł się pod ziemię. Gdzie podział się poseł Bartosik, kiedy trzeba było wydzierać szpital z rąk wojewody? Może ukrywa się przed kobietami i rolnikami? Jak to możliwe, że teraz, kiedy PiS ma pełnie władzy w kraju i w powiecie tureckim, dzieją się takie rzeczy?Prawo i Sprawiedliwość próbowało uchodzić za partię reprezentującą zwyczajnych Polaków. Jednak decyzje polityków tej partii najbardziej dotykają właśnie zwykłych ludzi. Przekształcenie SP ZOZ w Turku w szpital jednoimienny najbardziej odczuliby zwykli mieszkańcy naszego powiatu. Wielu z nich na co dzień ma problem, aby wyjechać ze swojej miejscowości, nie mówiąc już o wyjeździe w poszukiwaniu szpitala poza naszym powiatem. Przez ostatnie lata PiS nie poczynił żadnych konkretnych kroków, aby ratować transport zbiorowy i szpitale w takich powiatach jak Turek. Także zakaz aborcji uderza w zwykłych mieszkańców naszego kraju. Jeżeli politykom PiS wydaje się, że to wydumany problem wielkomiejskich elit, to są oni w błędzie. Te bowiem mają pieniądze i sobie poradzą. Problem z dostępem do legalnej aborcji uderza w kobiety (i ich rodziny), których nie stać na wyjazd za granicę, albo na zabiegi w podziemiu aborcyjnym. To już nie jest sprawa publiczna. To sprawa osobista każdego Polaka.Politycy PiS w naszym powiecie zapadli się pod ziemię. Dlatego na każdy możliwy sposób pytajmy posła, starostów, radnych powiatowych i miejskich z PiS, a także ich koalicjantów w radach powiatowych, miejskich i gminnych, kiedy będziemy mogli czuć się w naszym kraju i powiecie bezpiecznie!Marcin Derucki"
  },
  {
    "title":"Listy do redakcji: Polityka rządu PiS uderza w miasto Turek",
    "author":"Marcin Derucki",
    "date":"2020-07-10T00:00:00.000",
    "content":"\nMiasto Turek odczuwa negatywne skutki polityki rządu PiS. Jako samorządowcy możemy dwoić się i troić, ale nie powstrzymamy negatywnych skutków decyzji, które zapadają w stolicy. Przez to dochody miasta spadają, a wydatki wzrastają. Nadal potrzebne są w Turku mieszkania czynszowe dla młodych rodzin, lecz rządowe programy w tej kwestii okazały się klapą. Na szczęście dzięki odpowiednim decyzjom na szczeblu lokalnym powstają nowe mieszkania budowane przez deweloperów.\nDochody spadają, wydatki rosnąByliśmy tego świadkami podczas ostatniej sesji Rady Miejskiej Turku, kiedy Rada Miejska Turku aktualizowała tegoroczny budżet miasta. Niestety, w konsekwencji reform PiS oraz kryzysu związanego z koronawirusem, do kasy miejskiej wpłynie 310 tys. zł mniej podatku od osób fizycznych niż planowaliśmy na koniec 2019 r. Również w konsekwencji polityki rządu wzrosły koszty energii, śmieci, ale też wydatki na miejską oświatę, do której nasze miasto dokłada ok. 20 mln zł.Pieniądze te mogłyby być wykorzystane na inwestycje miejskie, budowę dróg lub innej infrastruktury technicznej, ale też kulturę (np. na utrzymywanie filii Miejskiej Biblioteki Publicznej), która w czasach epidemii tak mocno ucierpiała. Potrzeb jest wiele.Potrzebne są nowe mieszkania czynszoweNa wrześniowej sesji Rady Miejskiej Turku radni przyjmowali nowy program mieszkaniowy dla naszego miasta. Przy tej właśnie okazji przypomniałem, że nasze miasto w maju 2017 roku przekazało tereny pod budowę mieszkań czynszowych z programu rządowego Mieszkanie Plus. Planowaliśmy budowę 2 bloków na osiedlu Wyzwolenia, jednak okazało się, że Mieszkanie Plus jest programem nieudolnym. Z obiecanych przed wyborami przez premiera 100 000 mieszkań, wybudowano niespełna kilka tysięcy. Nasze miasto nadal czeka na wsparcie rządu w sprawie budowy mieszkań dla młodych rodzin, których nie stać na kupno własnego M lub nie mają zdolności kredytowej. Bez wsparcia rządu Turek nie da sobie rady.Na szczęście, dzięki odpowiedzialnej polityce przestrzennej naszego miasta, zamiast wielkopowierzchniowych obiektów handlowych, deweloperzy budują lokale mieszkalne. Obecnie powstają nowe bloki mieszkalne przy ul. Kaliskiej, koło Urzędu Miejskiego. Planowana jest także budowa bloku mieszkalnego przy ul. Kaliskiej, przy trasie wylotowej w kierunku Malanowa. W ten sposób przywracane jest „życie” w starej części Turku - rewitalizacja w dosłownym tego słowa znaczeniu.Gotowi na rozwój gospodarczyRada miejska wyraziła także zgodę na przystąpienie do sporządzenia miejscowego planu zagospodarowania przestrzennego dla obszaru w rejonie ul. Przemysłowej, ul. Górniczej oraz granicy miasta. Dzięki temu możliwa będzie odbudowa zakładu Profim poprzez rozbudowę hal produkcyjno-magazynowych. Także ZE PAK SA zwrócił się z wnioskiem o zmianę zapisów w planie zagospodarowania, co związane jest z przyszłymi inwestycjami spółki. Zapoznając się głównymi kierunkami rozwoju spółki należącej do Zygmunta Solorza-Żaka w ciągu najbliższych 10 lat, nie pozostaje mi nic innego, jak trzymać kciuki za sukces planowanych przedsięwzięć.Marcin Derucki"
  },
  {
    "title":"Listy do redakcji: Gaz i OZE gwarantami bezpieczeństwa energetycznego",
    "author":"Marcin Derucki",
    "date":"2020-08-09T00:00:00.000",
    "content":"\nDrogi Michale, przeczytałem Twój list opublikowany w poprzednim numerze tygodnika „Echo Turku”, lecz nie rozumiem Twoich intencji. W dzisiejszych czasach apel o współpracę między samorządowcami i parlamentarzystami jest tak naiwny, że aż infantylny. Brzmi to tak, jakbyś przez ostatnie pięć lat żył w zupełnie innym powiecie, a nawet kraju. Nie sposób jednak nie odnieść się do tego, co napisałeś.\nWspółpracować? Ale z kim?W swoim liście nawołujesz do współpracy samorządowców z parlamentarzystami. Jestem realistą, więc zdaję sobie sprawę z tego, że najowocniejsze współdziałanie, to współdziałanie z parlamentarzystami należącymi do partii rządzącej. I tutaj już widzę pierwszy problem. Ważni w hierarchii partyjnej posłowie Prawa i Sprawiedliwości sprawujący swoje mandaty z naszego okręgu wyborczego są raczej słabo związani emocjonalnie z naszym regionem. Szczególnie z powiatem tureckim, gdzie nie widuje się ich zbyt często, jak nie wcale.Jest jeszcze nasz lokalny poseł, jednak odnoszę wrażenie, że nie znajduje się on zbyt blisko ucha najważniejszych osób decyzyjnych w naszym kraju. Poza tym, czy nie wydaje Ci się, że nasz lokalny poseł unika tematyki transformacji energetycznej ze względu na niefunkcjonującą już elektrownię oraz zamykane na naszych oczach kopalnie? Dziwne, bo podczas kampanii wyborczej w 2015 r. usilnie krytykował ówczesnych rządzących za sprzedaż ZE PAK. Pamiętam jak wielkie oczekiwania dotyczące elektrowni i kopalni udało się wtedy rozbudzić PiS-owi wśród mieszkańców naszego regionu. I co przez ostatnie 5 lat udało się naszemu posłowi z PiS oraz jego kolegom zrobić w celu uratowania kopalni i elektrowni?Współpraca kija z zademJest jeszcze jeden istotny problem związany ze współpracą na linii parlamentarzyści-samorządowcy. Przez ostatnie lata obecnych rządów Prawa i Sprawiedliwości samorządy są coraz bardziej obciążane finansowo. Pisowska „reforma” oświaty nie dość, że wprowadziła chaos, to jej koszty w dużej mierze obciążył budżety gminne i miejskie. A ciągły bałagan związany z systemem zarządzania odpadami oraz zrzucanie odpowiedzialności za jego funkcjonowanie na samorządy? A obniżenie podatku od osób fizycznych, który zmniejszył możliwości inwestycyjne gmin? Czy tak ma wyglądać współpraca samorządowców z parlamentarzystami? Jak widać, nie mamy obecnie zbyt dobrego klimatu do współdziałania między włodarzami miast i gmin a posłami partii rządzącej. I to bynajmniej nie z winy samorządowców.Dlatego też zamiast publikować czcze apele o współpracę, wolałbym, abyś na trzeźwo przeanalizował sytuację polityczną w naszym kraju oraz regionie. Poza tym odnoszę wrażenie, że niezbyt obiektywnie spoglądasz na proces transformacji energetycznej. To z Twojej strony niewiedza, czy niedopatrzenie, że pominąłeś kwestię inwestycji, którą stara się rozpocząć w mieście Turek poważny japoński inwestor? Przypomnę tylko, że firma ta zamierza wybudować u nas nowoczesną elektrownię gazową. I tutaj właśnie widzę pole do współpracy między instytucjami a samorządowcami.Bezpieczeństwo energetyczne to gaz i OZEWedług specjalistów energia produkowana z gazu ziemnego jest niezwykle ważna, jeżeli zamierzamy opierać produkcję energii elektrycznej na źródłach odnawialnych. Elektronie gazowe wypełniają przerwy i różnice w poziomie produkcji energii elektrycznej przez instalacje OZE, a także są tańsze w budowie. Ponadto gaz jest znacznie bardziej przyjazny środowisku niż węgiel. Przez nasze miasto przechodzi gazociąg, mamy także gotową infrastrukturę przesyłową. Dlatego zarówno parlamentarzyści, jak strona rządowa, powinna być szczególnie zainteresowana powodzeniem tego przedsięwzięcia. W interesie naszego miasta jest pozyskanie nowego inwestora, a w interesie państwa zapewnienie bezpieczeństwa energetycznego opartego na stabilnym źródle ekologicznej energii.Przypomnę tylko, że w minionym tygodniu Firma K Green Japan Sp. z o.o. złożyła w Urzędzie Miejskim w Turku raport oddziaływania na środowisko, który musi być zaopiniowany przez instytucje zewnętrzne, takie jak m.in. Regionalna Dyrekcja Ochrony Środowiska. Jeszcze we wrześniu projekt budowy zostanie złożony w Starostwie Powiatowym w Turku wraz z wnioskiem o pozwolenie na budowę. Pozostaje mi zatem liczyć, że wszystkie instytucje bez zbędnej zwłoki wydadzą stosowne zezwolenia, a strona rządowa w sposób profesjonalny podejdzie do tak istotnego dla naszego kraju inwestora. Tak dla mnie wygląda owocna współpraca na rzecz rozwoju naszego regionu.Marcin Derucki"
  },
  {
    "title":"Listy do redakcji: Podwyżki dla posłów to żart, niczym stan ulic powiatowych",
    "author":"Marcin Derucki",
    "date":"2020-08-22T00:00:00.000",
    "content":"\nBoję się czytać informacje z kraju i z naszego powiatu. Naprawdę. Afery związanie z PiS i nieodpowiedzialność polityków tej opcji dobijają mnie. Co chwilę coś… Jakby epidemia to było za mało. Pomimo tego zebrałem się, aby publicznie zadać kilka pytań „prawym i sprawiedliwym”, bo ci albo nabrali wody w usta, albo korzystają z uroków wakacji.\nBardzo drogi pośle…Pamiętam, jak po przyznaniu ogromnych nagród dla swoich ministrów, premier Szydło krzyczała, że te „te pieniądze im się po prostu należały”. Choć okoliczności ekonimiczne były inne niż dziś, argument ten jakoś mnie specjalnie nie przekonał. Od pół roku mamy nadzwyczajną sytuację gospodarczą i epidemiologiczną. Dlatego chciałbym usłyszeć od naszego lokalnego posła jakimi argumentami kierował się, próbując ustanowić podwyżkę wynagrodzenia dla siebie oraz swoich kolegów w Sejmie RP.Chciałbym tylko przypomnieć, że jesteśmy w trakcie największej recesji gospodarczej od lat, pracownicy przedsiębiorstw prywatnych oraz tzw. budżetówki nie mogą być pewni swoich miejsc pracy. To samo tyczy się urzędników państwowych. Nikt nie może być pewny najbliższych miesięcy. No, może poza posłami i senatorami... Gdyby jeszcze taki parlamentarzysta ponosił odpowiedzialność własnym majątkiem za konsekwencje własnych głosowań. Tymczasem posła chroni przed odpowiedzialnością prawną immunitet.Dlaczego poseł Bartosik uważa, że ta podwyżka się mu należała? Czy parlamentarzyści liczą na to, że przez 3 lata do kolejnych wyborów Polacy o tym zapomną? Jeżeli tak, to po raz kolejny udowadniają, że uważają nas za „ciemny lud”.Cudzym się chwalicie, swego jakoś nie widzicie?Nie wiedzieć czemu, Pan starosta chętnie robił sobie zdjęcia na drodze miejskiej (ul. Witosa), a niedawno chwalił się nowo wyremontowanym odcinkiem drogi krajowej w mieście Turek (nowe rondo i odcinek ul. Uniejowskiej). Chciałbym się więc dowiedzieć, jaki był udział samorządu powiatowego w wykonaniu wspomnianych dróg. Jednak ważniejsze pytanie brzmi: kiedy Pan starosta Kałużny pochwali się wyremontowanymi ulicami powiatowymi Legionów Polskich i Józefa Piłsudskiego? Lub ulicami Kolska Szosa i Armii Krajowej? Przecież to jedne z głównych ulic miasta powiatowego, którymi jeżdżą mieszkańcy CAÅEGO POWIATU.Ministrowie byli i się zmyli. A co ze sprzętem dla szpitala?Będąc przy sprawach samorządu powiatowego, chciałbym zapytać o niedawną wizytę byłego już wiceministra zdrowia, Pana Janusza Cieszyńskiego. Na stronie internetowej starostwa można przeczytać, że efektem tego spotkania była deklaracja pozyskania dodatkowych 100 tys. zł. na zakup nowego sprzętu dla szpitala w Turku już w najbliższych tygodniach.Jak dobrze wiemy, zarówno wiceminister, jak i minister Szumowski, odeszli w atmosferze ogromnego skandalu. I to w czasie, tak wysokich liczb zachorowań dobowych. Jaka jest zatem szansa, że powiatowy szpital otrzyma te pieniądze? Każdy z niepokojem wypatruje drugiej fali COVID-19 w naszym kraju. Dlatego kwestia sprawnego funkcjonowania szpitala powiatowego w Turku powinna być dla władz powiatu, ale też władz naszego kraju, sprawą priorytetową.Marcin Derucki"
  },
  {
    "title":"Listy do redakcji: Skończcie z tą nagonką na inwestycje miejskie",
    "author":"Marcin Derucki",
    "date":"2020-08-21T00:00:00.000",
    "content":"\nOpublikowany na jednym z lokalnych portalu anonim to kolejny element nagonki na jedną z większych inwestycji miejskich ostatniego czasu. Po 80. latach od jego powstania, miasto przeprowadzi gruntowną modernizację parku im. Żerminy Składkowskiej. Rewitalizacja przeprowadzona będzie zgodnie z wypracowaną podczas konsultacji społecznych wizją mieszkańców. Burmistrz wraz ze swoim zapleczem pozyskał na ten cel dofinansowanie w kwocie prawie 17 mln zł, czyli prawie 85% całości wartości tej inwestycji.\nTymczasem ten ogromny sukces próbuje umniejszyć osoba, która boi się podpisać pod swoim listem. Dlaczego? Być może dlatego, że ujawniając się, każdy poznałby jej intencje. Czy redakcja, która opublikowała ten list zgadza się z jego treścią? Widocznie tak, gdyż nawet jej nie skomentowała, choć tekst zawiera nieprawdę oraz uderza w dobre imię naszego miasta.Niekoszone trawniki przed rozpoczęciem prac budowlanych to oszczędność. Zarówno pieniędzy, jak i wody, której w naszym regionie jest coraz mniej. To także ochrona czystego powietrza, gdyż urządzenia spalinowe nie emitują szkodliwych substancji do atmosfery. Po wieloletnich zaniedbaniach, niektóre drzewa trzeba po prostu usunąć. Tego wymaga bezpieczeństwo oraz estetyka miejsca. Pamiętajmy, że na tym właśnie polega pielęgnacja takich miejsc, jakimi są parki. W zamian za drzewa chore, nasadzone są później drzewa nowe.Zastanawia mnie tylko dlaczego nikt nie ubolewa nad drzewami wyciętymi w ramach rozbudowy drogi krajowej nr 83 na odcinku Marianów-Kowale Pańskie? To właśnie tam powstaje ciąg rowerowy. Według informacji Generalnej Dyrekcji Dróg Krajowych i Autostrad Oddział w Poznaniu, aby zrealizować tę ścieżkę rowerową, usunięto aż 450 szt. drzew! W tym piękny, przydrożny szpaler lip. Czy przyroda w Kowalach Pańskich nie stanowi tematu dla „zatroskanych” anonimów? A może anonimowi nadawcy niezwykle wybiórczo, bo politycznie, spoglądają na przyrodę w naszym powiecie?Marcin Derucki"
  },
  {
    "title":"Dyrektor szpitala grozi związkowcom konsekwencjami prawnymi. Szpital chce przejąć sprzęt ale jako darowiznę.",
    "author":"Marcin Derucki",
    "date":"2020-07-24T00:00:00.000",
    "content":"\nNa echo czwartkowej konferencji ZMOZ Ogólnopolskiego Związku Zawodowego Ratowników Medycznych oraz Radnego Miejskiego Marcina Deruckiego nie musieliśmy długo czekać. W dniu dzisiejszym na skrzynkę redakcyjną Turek.net.pl otrzymaliśmy oświadczenie dyrektora SP ZOZ w Turku w którym m.in. zarzuca on kłamstwa i insynuacje a także grozi pozwem prawnym.\n- W związku z insynuacjami wygłoszonymi na konferencji prasowej zorganizowanej przez Radnego Rady Miasta w Turku Marcina Deruckiego oraz członków ZMOZ OZZRM przy SP ZOZ w Turku oświadczam, że Samodzielny Publiczny Zespół Opieki Zdrowotnej w Turku z otwartymi rękoma i wdzięcznością przyjmie w formie darowizny, każdy sprzęt medyczny ratujący zdtowie i życie pacjentów - czytamy w oświadczeniu dyrektora SP ZOZ.W skrócie uściślić należy pojęcia darowizna o którą zabiega szpital, a użyczenie o którą wnioskują związki w proponowanej umowie. Pierwsza forma pozwala obdarowanemu na dowolne dysponowanie sprzętem - to znów pozwala np. na oddanie sprzętu do innych placówek lub oddziałów szpitala a nawet jego sprzedaż. Ratownikom medycznym zależy jednak na tym by sprzęt ten bez względu na odgórne (np. rządowe) decyzje pozostawał zawsze do dyspozycji personelu karetek i mieszkańców powiatu.To jednak nie koniec informacji zawartych w przesłanym oświadczeniu. Jak czytamy dalej dyrektor Sobczak informuje, że złożona w dniu wczorajszym skarga na jego osobę jest bezpodstawna a wypowiadający się w trakcie konferencji związkowcy i radny, mogą liczyć się z konsekwencjami prawnymi. - W związku z kierowaniem w stosunku do mojej osoby oszczerczych i zniesławiających pomówień rozważę podjecie kroków prawnych w stosunku do osób je wypowiadających - deklaruje w oświadczeniu Sobaczak.Poniżej pełna treść oświadczenia Dyrektora SP ZOZ w Turku. Całość konferencji w formie wideo, związanej ze skargą na dyrektora SP ZOZ w Turku pod tym linkiem: https:\/\/www.turek.net.pl\/miasto\/29264-wideo-szpital-nie-chce-sprzetu-do-ratowania-zycia-ratownicy-skladaja-skarge-na-d"
  },
  {
    "title":"Listy do redakcji: Pamiętajmy i rozliczajmy PiS za ich obietnice i głosowania",
    "author":"Marcin Derucki",
    "date":"2020-06-16T00:00:00.000",
    "content":"\nPolitycy Prawa i Sprawiedliwości obiecują wiele i często. Nic zatem dziwnego, że wyborcy przestają wierzyć w ich słowa. W sposób racjonalny musimy analizować przedstawiane przez nich obietnice kolejnych „plusów”, aby uniknąć próby zrzucania niepowodzeń w ich realizacji na innych.\nKolej dla Turku to zbyt poważna sprawa, aby grać nią politycznieRadni stowarzyszenia Ziemia Turkowska, a szczególnie niżej podpisany, wyjątkowo poważnie podchodzą do rządowego programu Kolej Plus. Tak samo poważnie podchodziliśmy do programu Mieszkanie Plus, kiedy to nasze ugrupowanie głosowało za przekazaniem 71 arów na budowę dwóch bloków z mieszkaniami czynszowymi. Niestety, program ten okazał się spektakularną klapą. Podobnie wygląda sprawa obiecanej pomocy dla frankowiczów, milionem elektrycznych samochodów oraz innymi niespełnionymi obietnicami. W Turku nadal nie wiadomo co z obiecaną przez lokalnych działaczy PiS siedzibą Wojsk Obrony Terytorialnej na terenie byłego Domu Dziecka.Nic zatem dziwnego, że zarówno do poprzednich, jak i do nowych obietnic składanych przez polityków PiS, jako radni miejscy, podchodzimy z ogromnym dystansem. A przypominać o nich trzeba właśnie po to, aby osoby składające obietnice, miały motywację do ich zrealizowania. Jeżeli się z nich nie wywiążą, będziemy pamiętać, aby ich z tego rozliczyć.Nasze wątpliwości nie biorą się znikąd. Politycy Prawa i Sprawiedliwości nauczyli nas tego, żeby nie łykać ich obietnic bezkrytycznie. Czy to nasza wina, że cały powiat śmieje się, kiedy przed każdymi kolejnymi wyborami poseł Ryszard Bartosik przypomina o obiecanej dwa lata temu kolei do Turku? Oczywiście nie obeszło się bez „ale”. Teraz wszyscy słyszymy, że kolej do Turku może powstać, ALE to samorządy muszą dołożyć do niebotycznej kwoty inwestycji. Te same samorządy, które zostały obciążone kosztami reformy edukacji, które muszą uporać się problemem odbioru śmieci powstałym po ostatnich zmianach w ustawie, które po obniżeniu podatku o osób fizycznych będą miały mniejsze wpływy, i które muszą się uporać z następstwami koronakryzysu.Osoba, która składa tego typu obietnice, musi być niezwykle cyniczna wiedząc, że samorządów może nie być stać na te 15% od 600-800 mln zł, które będzie kosztowało połączenie kolejowe do Turku. Ot, zwykła polityka, którą PiS uprawia nieustannie. Podobnie jak w przypadku głosowania przeciwko budżetowi na 2020 rok, w którym zaplanowano m.in. budowę ul. Witosa przy os. Wyzwolenia.Krótka pamięć o głosowaniu nad budową WitosaW minionym tygodniu w Turku zakończono budowę ul. Witosa. Wartość prac budowlanych wyniosła prawie 970 tys. zł. Na powstanie tej ulicy miasto otrzymało dofinansowanie z Funduszu Dróg Samorządowych w wysokości prawie 473 tys. zł. Podczas sesji budżetowej w grudniu ubiegłego roku, radni Prawa i Sprawiedliwości byli przeciwni przyjęciu zaproponowanego przez burmistrza projektu budżetu. Dokument ten zakładał m.in. kwotę na budowę ul. Witosa.Dziwi mnie zatem wizyta posła Bartosika, który wraz z wicewojewodą wielkopolski, panią Anetą Niestrawską, pojawił się w minionym tygodniu na nowo wybudowanej ulicy Witosa. Mało tego, wraz z nimi obecny był także jeden z turkowskich radnych PiS, który był przeciwny budżetowi zawierającemu pieniądze na tę inwestycję! Nie wiadomo też, co na miejskiej drodze robił starosta turecki. Nie obyło się bez fotek i chwaleniu się inwestycją w mediach społecznościowych.Jak widać, radni Prawa i Sprawiedliwości nie mają żadnych oporów przed tym, aby chwalić się miejskimi inwestycjami, przeciw którym głosowali. Dlatego nie można pozwolić na to, aby mieszkańcy naszego miasta zapomnieli o ich metodach działania.Marcin Derucki"
  },
  {
    "title":"List otwarty do posła na Sejm RP, Ryszarda Bartosika, w związku zapowiedzią grupowych zwolnień w kopalni",
    "author":"Marcin Derucki",
    "date":"2020-05-25T00:00:00.000",
    "content":"\nSzanowny Panie Pośle,jestem przerażony Pańską reakcją na komunikat o planowanych zwolnieniach grupowych w PAK KWB Adamów S.A. i PAK Górnictwo SP. z o.o. Po pośle należącym do partii rządzącej oczekiwałem informacji o tym, w jaki sposób rząd naszego kraju wesprze zwalnianych górników oraz nasze miasto i gminy. Zamiast tego ja oraz mieszkańcy naszego powiatu otrzymaliśmy porcję partyjnego przekazu, który ma na celu odwrócenie uwagi od istoty całego problemu. \nPańska narracja jest zupełnie niewiarygodna. Przypomniał Pan o tym, że sprawa „nieprawidłowości” przy prywatyzacji kopalni trafiła do Prokuratury Krajowej. Ale chyba po to, aby tę kierowaną przez ministra Ziobro instytucję skompromitować, bo od 2016 roku nic w tej sprawie nie słychać. A może wszystko odbyło się zgodnie z prawem? Być może kiedyś się tego dowiemy...W swoim liście martwi się Pan również o finanse lokalnych samorządów. W tym miejscu chciałbym Panu przypomnieć, że nie wyrażał Pan takich obaw, kiedy to PiS przeprowadzał reformę oświaty, której koszty w znacznym stopniu musiały ponieść właśnie samorządy. Dlaczego nie protestował Pan, gdy obniżaliście PIT? Przecież w ten sposób uszczupliliście dochody samorządów. Te pieniądze mogłyby być wydane na lokalne inwestycje, które mogliby realizować lokalni przedsiębiorcy.Po Pańskim liście widać, że się Pan boi. Jedyny komunikat, jaki wysłał Pan do tysięcy mieszkańców naszego powiatu brzmi: „przez 5 lat nie udało mi się zrobić nic w tej sprawie”.Przed napisaniem tego listu przypomniałem sobie informacje prasowe z czasów kampanii parlamentarnej w 2015 r. Przewidywał Pan, że Prawo i Sprawiedliwość będzie tworzyło rząd, i mówił Pan, że warto mieć posła należącego do partii rządzącej. Zatem co takiego Pan oraz Pańscy koledzy z PiS zrobiliście w czasach końca elektrowni i kopalni w naszym regionie? Przykro mi, ale po 5 latach rządów PiS nie jestem w stanie wymienić ani jednej znaczącej korzyści z posiadania posła należącego do partii z samodzielną większością w Sejmie. Pamiętam tylko wielkie obietnice, jak budowa połączenia kolejowego z Turku do Konina, czy utworzenie siedziby batalionu Obrony Terytorialnej w budynku po dawnym Domu Dziecka. Ogromne były także oczekiwania, które PiS potrafił rozbudzać po mistrzowsku. Czy pamięta Pan jeszcze program Mieszkanie Plus, który okazał się ogromną kompromitacją? A co z oświatą, służbą zdrowia i powiatowymi szpitalami? A tak drobna rzecz, jak ścieżka rowerowa z Turku do Turkowic? W 2015 r. widział Pan potrzebę jej budowy. Czy dziś, jadąc mercedesem, nie przeszkadza Panu jej brak?Pan oraz Pańscy koledzy posłowie Prawa i Sprawiedliwości w Sejmie RP, mieliście 5 lat na działanie. Teraz, szczególnie w czasie koronakryzysu, widzimy efekty Waszego siedzenia w Sejmie.Marcin Derucki"
  },
  {
    "title":"Listy do redakcji: Dlaczego Konstytucja 3 Maja nie mogła uratować Rzeczypospolitej",
    "author":"Marcin Derucki",
    "date":"2020-03-05T00:00:00.000",
    "content":"\nChociaż wprowadzała najnowocześniejsze rozwiązania ustrojowe w Europie i otwierała drogę do innowacyjnych reform, nie była w stanie uratować naszego kraju przed rozbiorami. Dlaczego Konstytucja 3 Maja nie miała szansy na zmodernizowanie i ocalenie Rzeczypospolitej?\nGospodarka oparta na wyzyskuPo epidemii czarnej śmierci w XIV-wiecznej Europie Zachodniej zabrakło rąk do pracy. W konsekwencji doprowadziło to do tego, że coraz szersze grupy społeczne w zachodniej części naszego kontynentu zyskiwały wyższą zapłatę za pracę, przywileje i, stopniowo, więcej praw politycznych. Aby się rozwijać, zachodnioeuropejska gospodarka musiała bazować na innowacyjnych wynalazkach technicznych oraz nowych rozwiązaniach organizacyjnych i prawnych. Jednak Europejczykom brakowało pożywienia, szczególnie kiedy w latach 60. XVI wieku rozpoczęła się tzw. mała epoka lodowcowa, podczas której średnia temperatura na półkuli północnej spadła o 1 stopień C.Spichlerz EuropyKraje na zachód od Rzeczpospolitej Obojga Narodów okazały się niezwykle chłonnym rynkiem na polskie zborze. Fakt ten okazał się dla nas zgubny. I choć przekonanie polskich szlachciców, że ratujemy od głodu wszystkich mieszkających na zachód od nas Europejczyków było zdecydowanie przesadzone, do dziś pokutujemy za to, że byliśmy „spichlerzem Europy”.Od XVI wieku bogactwo Polski zależało od masowego eksportu zboża i drewna. Gospodarka naszego kraju opierała się jedynie na taniej sile roboczej. Na niewolniczej pracy coraz silniej uciskanego chłopa powstały wielkie majątki magnatów. Mimo iż w Rzeczypospolitej Obojga Narodów panowała tzw. demokracja szlachecka, prawa polityczne posiadało ok. 10% społeczeństwa (a faktycznie ok. 5%, ponieważ prawo głosu mieli jedynie mężczyźni), to rzeczywistą władzę sprawowało jedynie kilka bogatych rodów. Wielu szlachciców w XVIII w., poza herbem i szablą, żyło w niedostatku, co czyniło ich podatnymi na korupcję ze strony magnatów. Tzw. gołota głosowała tak, jak wskazał patron, korzystając niekiedy z prawa zerwania Sejmu i unieważnienia podjętych na nim uchwał, czyli liberum veto.O krok od kolejnej wielkiej rewolucjiKiedy zapotrzebowanie Europy na polskie zboże spadło, rozpowszechniono propinację, zmuszając chłopów do zakupu trunków alkoholowych produkowanych ze zbóż. Tym samym nakręcano spiralę wyzysku i pijaństwa. Ogromne grupy społeczne, którym dotychczas odmawiano udziału w politycznym życiu państwa, a które przez pokolenia wyzyskiwano, zaczęły się buntować. Masy chłopskie zaczęły ostrzyć kosy postawione na sztorc. Także żyjący w miastach przedsiębiorczy handlarze, rzemieślnicy i inni wytwórcy, zaczęli coraz śmielej dopominać się o prawa polityczne. Wszystko za sprawą coraz popularniejszej myśli oświeceniowej.Warunki w naszym kraju sprzyjały wybuchowi ogromnej rewolucji. A na to sąsiadujący z nami monarchowie nie mogli sobie pozwolić. Chęć zapobieżenia kolejnej rewolty w Europie stanowiło kolejny powód do przeprowadzenia rozbiorów naszego kraju.Z zainteresowaniem, ale też i z trwogą, obserwowano wydarzenia we Francji, gdzie trwała rewolucja. Francuzi żądali wolności, równości oraz braterstwa. Albo śmierci. Tego ostatniego chcieli uniknąć twórcy pierwszej w Europie ustawy zasadniczej. Niestety, nawet wprowadzona podstępem nowoczesna konstytucja, opodatkowanie szlachty i duchowieństwa oraz próba reform, nie pomogły I Rzeczypospolitej. Dla naszego kraju było już za późno.Marcin Derucki"
  },
  {
    "title":"Listy do redakcji: Czy polska lewica wie, co robić?",
    "author":"Marcin Derucki",
    "date":"2020-01-05T00:00:00.000",
    "content":"\nObecny kryzys związany z epidemią koronawirusa nie tylko uwypuklił problemy służby zdrowia w naszym kraju. Już teraz widać, że w najbliższych miesiącach narastać będzie problem napięć pomiędzy poszczególnymi klasami społecznymi. Czy polska lewica jest gotowa, aby podołać nadchodzącemu wyzwaniu?\nGotowi do przejęcia władzyŚrodowiska prawicowe od dawna posiadają liczne media, które od lat kreowały wśród swoich odbiorców własną opowieść o tym, co dzieje się w Polsce i na świecie. Jednocześnie środowiska te prowadziły krucjatę z mediami głównego nurtu, które według nich stanowiły zagraniczną tubę propagandową. Początkowo odbiorców prawicowego przekazu było relatywnie niewielu, lecz byli oni niezwykle zdeterminowani.Konsekwentnie budowana opowieść jednoczyła ludzi, szczególnie tych, który żyli z poczuciem wykluczenia. I nie chodzi tutaj tylko o wykluczenie ekonomiczne, ale przede wszystkim symboliczne. Wszystkie te propagowane przez liberałów i ich media drwiny z żarliwie wierzących katolików i ich strojów („moherowe berety”), doprowadzały do tego, że grono działaczy rosło. To właśnie w takich momentach lewica ponosiła największą porażkę - zamiast bronić wykluczonych, bez walki pozostawiała ich na pastwę prawicy.Czytelnicy „Gazety Polskiej” do dziś tworzą lokalne kluby dyskusyjne, które (przynajmniej formalnie) mają swoje siedziby w niemal każdym mieście powiatowym. Polska prawica wiedziała, jak wykorzystać wydarzenia z 2010 r. Po katastrofie smoleńskiej to właśnie członkowie tych klubów rozpoczęli organizację comiesięcznych obchodów upamiętniających jej ofiary. Byli oni idealnie przygotowani na tę właśnie chwilę.Dziś, pomimo obecnie trwającego kryzysu, zarówno parlamentarna lewica, jak i opozycja w ogóle, zdają się być zdezorganizowane i niegotowe na przejęcie władzy. Widać to podczas obecnego impasu wyborczego. Zamiast się wycofać, lewica gra w narzucaną przez PiS grę pt. pseudowybory, w ten sposób tylko je uwierzytelniając.Co z pseudowyborami prezydenckimi?Wielu polityków wygląda, jakby kryzys związany z epidemią koronawirusa ich przerósł. Kryzys opozycji uwidocznił się jeszcze mocnej. Dla każdej z partii politycznych ważniejszy jest ich własny wyborczy wynik, niż skuteczne zablokowanie tej niby-elekcji. Powiedzmy sobie wprost, że głosowanie w formie, w jakiej próbuje przeforsować PiS, w czasie gdy kandydaci nie mogą prowadzić kampanii na równych zasadach, nie będzie miało nic wspólnego z demokratycznymi wyborami. Ktokolwiek zostanie wybrany w takich wyborach prezydentem, nie będzie miał mandatu do sprawowania tej funkcji.Opozycja powinna wykorzystać wszelkie możliwe sposoby, aby nie doprowadzić do głosowania. Tymczasem przez długi czas każda z partii spoglądała na własne słupki poparcia w sondażach, zachowując się, jakby w Polsce nie było żadnej epidemii. Nie oszukujmy się. Prawo i Sprawiedliwość wielokrotnie pokazało, że nie ma żadnych moralnych oporów przed posłaniem Polaków do urn. Nawet za cenę organizacyjnego i legislacyjnego chaos, który obecnie panuje.Przykładem tego jest próba bezprawnego wyłudzenia danych wyborców gmin i miast przez Pocztę Polską. Z kolei śledztwo ws. organizacji wyborów prezydenckich w czasie epidemii koronawirusa zostało umorzone w 3 godziny przez prokurator, której nie było w pracy. Wszystko to dzieje się w imię bezwzględnego utrzymania władzy.Kolejne konferencje premiera i ministra zdrowia oraz „odmrażanie” i „przywracanie normalności”, to tworzenie alibi dla przeprowadzenia wyborów. Sprawcy tego chaosu sami już się w nim zagubili. Przykład? Książki zwracane do biblioteki będą musiały przejść 14-dniową kwarantannę, z kolei karty wyborcze już nie. Dlaczego? Być może premier uważa, że wirus może się dłużej ukrywać pomiędzy licznymi stronami lektur… To jest obłęd.Polska lewica parlamentarna w czasie pandemii nie tylko wydaje się nie być gotowa na przejęcie władzy i zagospodarowanie narastającego gniewu, ale nie jest w stanie podjąć odważnej decyzji w sprawie udziału w wyborach. Choć będzie to stanowiło paradoks, to jeżeli do takich łże-wyborów dojdzie, obowiązkiem każdego szanującego demokrację Polaka, będzie ich zbojkotowanie. Naszym obowiązkiem jest nieuwiarygadnianie tej farsy.Marcin Derucki"
  },
  {
    "title":"Listy do redakcji: Wyborczy wiec ważniejszy, niż praca na rzecz Turkowian",
    "author":"Marcin Derucki",
    "date":"2020-02-20T00:00:00.000",
    "content":"\nPo obelżywym geście posłanki PiS, przyszedł czas na bezczelne zachowanie ze strony turkowskich radnych tej partii. Podczas dzisiejszej sesji Rady Miejskiej Turku radni Prawa i Sprawiedliwości pokazali, że wyborczy wiec jest dla nich ważniejszy, niż sprawy naszego miasta. To skandal, że osoby wybrane przez mieszkańców Turku, zamiast reprezentować ich podczas sesji, opuściły obrady przed ich zakończeniem.\nPodczas dzisiejszej sesji Rady Miejskiej Turku radni PiS, powołując się na § 29 ust. 2 Statutu Gminy Miejskiej Turek, wnioskowali o przerwanie dzisiejszych obrad. Powodem, dla którego chcieli to zrobić, była wizyta kandydata na Prezydenta RP, Andrzeja Dudy.Ustęp 3 wspomnianego paragrafu naszego statutu mówi, że o przerwaniu sesji w trybie przewidzianym w ust. 2 Rada może postanowić w szczególności ze względu na niemożliwość wyczerpania porządku obrad lub konieczność jego rozszerzenia, potrzebę uzyskania dodatkowych materiałów lub inne nieprzewidziane przeszkody, uniemożliwiające Radzie właściwe obradowanie lub podjęcie uchwał. Podczas dzisiejszych obrad nie nastąpił żaden z przewidzianych przez statut przypadków. No chyba, że wizytę kandydata na Prezydenta RP radni PiS zaliczyli do „nieprzewidywanych przeszkód” w dalszej pracy rady miejskiej.Znając niezwykłą „dociekliwość” radnych PiS w wyszukiwaniu wszelkich uchybień formalnych (czego mieliśmy przykład na ostatnie sesji nadzwyczajnej), bezpodstawnie przerywając sesję mogliśmy narazić się na to, że ktoś z nich mógłby zgłosić ten fakt do organu nadzorującego pracę rady.W odróżnieniu od nagłej wizyty kandydata na Prezydenta RP, termin dzisiejszych obrad znany był już od dawna. Do dziś żaden z radnych nie złożył wniosku o przełożenie daty posiedzenia. Tymczasem na sesję zaproszeni zostali goście oraz pracownicy merytoryczni, którzy gotowi byli odpowiadać na zapytania radnych. Sam osobiście śpieszyłem się, aby w ustawowym terminie opracować i przedłożyć radzie uchwałę, nad którą pracowała komisja, której przewodzę.Dlatego jako radny, a przede wszystkim jako mieszkaniec naszego miasta, mam pełne prawo czuć się oburzony postawą radnych PiS.Marcin Derucki"
  },
  {
    "title":"Listy do redakcji: Bezwstydny palec PiS",
    "author":"Marcin Derucki",
    "date":"2020-02-18T00:00:00.000",
    "content":"\nWszyscy mówią i piszą o wulgarnym, bezczelnym geście posłanki PiS wykonanym po głosowaniu nad przekazaniem 2 mld zł na TVP. Nie zapominajmy jednak, że publiczne pieniądze, nasze pieniądze, od kilku lat są wydawane w sposób niezwykle bezczelny.\n500 mln zł od Skarbu Państwa za swoje zbiory otrzymała Fundacja Książąt Czartoryskich. Przypomnę tylko, że ustanawiając w 1991 fundację, Adam Czartoryski wieczyście zrzekł się na jej rzecz swoich praw dotyczących własności zbiorów Czartoryskich. Zgodnie ze statutem fundacji zbiory te nie mogły być ani wywiezione, ani trwale niedostępne dla publiczności. Rok później instytucja ta złożyła wniosek do sądu o likwidację z powodu braku środków na dalszą działalność. Z Polski do wyprowadzono 500 mln zł, które znalazły się na koncie banku w raju podatkowym.Tymczasem po raz kolejny wartościowe wydawnictwa, takie jak „Pismo. Magazyn opinii”, „Przegląd Polityczny”, „Dwutygodnik”, „Liberte!” i „Tygodnik Powszechny” nie dostają dotacji Ministerstwa Kultury i Dziedzictwa Narodowego. Konsekwencją rządów PiS jest to, gminne i miejskie instytucje kultury muszą szukać oszczędności i ciąć koszty funkcjonowania. Tracą na tym mieszkańcy takich miast jak Turek. Tracą też kluby i stowarzyszenia, w tym stowarzyszenia sportowe.Od początku rządów PiS do szkoły wyższej, fundacji i spółek związanych ojcem Tadeuszem Rydzykiem płyną publiczne pieniądze. Według obliczeń OKO.press trafiło do nich co najmniej 214,2 mln złotych. W tym tygodniu przegłosowano prawie 2 mld złotych na media publiczne. Åącznie rekompensaty z tytułu utraconych korzyści abonamentowych przez ostatnie 4 lata wyniosły 3,87 mld zł!A polska służba zdrowia kona. Konają szpitale powiatowe, brakuje lekarzy, brakuje personelu medycznego. Starosta Turecki wraz z dyrektorem SP ZOZ w Turku wyciągają ręce do gmin i miast, aby te dokładały do zakupu tomografu w szpitalu powiatowym w Turku. Te same samorządy przez politykę Prawa i Sprawiedliwości muszą ciąć wydatki na inwestycje, muszą szukać coraz większych pieniędzy na oświatę.W zamian my, mieszkańcy gmin i miast powiatu tureckiego, widzimy środkowy palec. Bezwstydny środkowy paluch PiS.Marcin Derucki"
  },
  {
    "title":"Listy do redakcji: Poważnie o niepoważnym wydarzeniu, Czyli jak totalnie ośmieszyć posła",
    "author":"Marcin Derucki",
    "date":"2020-12-02T00:00:00.000",
    "content":"\nGdy tylko usłyszałem plotkę, że Człowiekiem Roku Powiatu Tureckiego zostanie ogłoszony poseł Ryszard Bartosik, stwierdziłem, że to niezbyt udany żart. Po ogłoszeniu wyników pomyślałem, że to polityczny sabotaż. Po kilku dniach uważam, że to skandal.\nPolityczny sabotaż?Instytucja powiatu tureckiego (a dokładnie zarząd powiatu), rządzona niemal niepodzielnie przez PiS, przyznaje nagrodę Człowieka Roku powiatowemu liderowi PiS. Nie potrzebny jest analityczny umysł uważnego obserwatora spraw lokalnych, albo legendarna umiejętność dedukcji Sherlocka Holmesa, aby wysnuć właściwie wnioski.Na reakcję nie trzeba było czekać zbyt długo. Ludzie szybko wypomnieli laureatowi jego obietnice wyborcze. Jeżeli nagroda miała być podsumowaniem kariery Pana posła Bartosika, to być może właśnie tym się stała – spektakularnym ukoronowaniem, czytaj: zakończeniem. Po powiecie krąży żart, że ktoś specjalnie chciał ośmieszyć lidera PiS, a przez to całe struktury PiS w naszym powiecie. Jednak sprawcę ewentualnego sabotażu muszą działacze Prawa i Sprawiedliwości odnaleźć sami.Nie dziwię się żywiołowej reakcji komentatorów. Ścieżki rowerowej z Turku do Turkowic nadal nie ma. Turek nie znajduje się na liście miast, w których ma zostać wybudowana jedna ze 100 obiecanych obwodnic, a szlabany przed szpitalnymi parkingami nadal stoją. Już bez ogródek poseł mówi, że do niezwykle kosztownej kolei do Turku muszą dołożyć samorządy. Te same samorządy, które przez politykę rządu finansowo ledwo sobie dają radę.Cień dawnego wydarzeniaByć może zarząd naszego powiatu nie zastanowił się, że nagradzając posła, zdewaluował nagrodę. Obecnie powiatowa gala to cień wydarzenia sprzed lat. To nie tylko moje zdanie, co widać po licznych reakcjach i komentarzach. Podobne odczucie mają inni mieszkańcy naszego powiatu.Uważam, że formuła Gali Noworocznej Powiatu Tureckiego już dawno się zużyła. Cztery lata temu zauważył to burmistrz Antosik, który zadecydował, że miasto Turek nie będzie dokładało do tego wydarzenia. Powodem były zbyt wysokie koszty współorganizowania tego jednodniowego rautu.Nie tęsknię za udziałem w tym wydarzeniu. Żałuję jednak, że nie mogłem widzieć wyrazu twarzy wicestarosty Władysława Karskiego w momencie, gdy Ryszard Bartosik odbierał nagrodę. Tak, tego Karskiego, którego wizerunek Ryszard Bartosik umieścił na plakacie wzorowanym na list gończy i rozwieszał na słupach ogłoszeniowych. Ale kto wie, być może sądowe spory mocno zbliżyły tych Panów do siebie.Marcin Derucki"
  },
  {
    "title":"Kto ma płacić za darmową kulturę?",
    "author":"Marcin Derucki",
    "date":"2020-01-29T00:00:00.000",
    "content":"\nRówno rok temu na łamach tygodnika Echo Turku opublikowałem tekst, w którym wykazywałem słabe strony sąsiadowania z Gminą Wiejską Turek. Diagnoza problemu nie była wcale nowa. W skrócie: zarówno miastu, jak i otaczającej go gminie, „obwarzankowy” układ nie jest na rękę. Polityka rządu Prawa i Sprawiedliwości tylko zaogniła ten trwający latami konflikt interesów. Teraz, przy okazji dyskusji związanej z nowo wprowadzonymi opłatami w Miejskiej Bibliotece Publicznej, chciałbym zadać pytanie: dlaczego na „darmową kulturę” dla mieszkańców otaczającej nas gminy muszą składać się tylko mieszkańcy miasta Turek?\nPaństwo pod rządami PiS osłabia samorządyOd samego początku wiadomo, że chodzi o pieniądze, a raczej o ich brak. Dlatego toczącą się dyskusję o współfunkcjonowaniu miasta Turek i gminy Turek należy toczyć na racjonalne argumenty. Podsycanie emocji i szukanie sensacji w żaden sposób nie przysłuży się sprawie.Powtórzę raz jeszcze to, o czym piszę od kilku miesięcy: władze państwowe przycisnęły samorządy do ściany. Co rusz będziemy obserwować kolejne problemy o podłożu finansowym. Nie tylko na obszarze jednej gminy. Jeżeli nic się nie zmieni, narastać będą konflikty pomiędzy sąsiadującymi samorządami. Właśnie dlatego podczas grudniowej sesji rady miejskiej przyjęliśmy stanowisko, w którym wnioskujemy do rządu o zmiany zasad organizacji finansów publicznych i daleko idące ich przemodelowanie z poszanowaniem konstytucyjnej zasady adekwatności dochodów do zadań powierzonych samorządom (art. 167 ust. 1 Konstytucji RP). Jeżeli nasze samorządy obciążane są kolejnymi ustawowymi zadaniami, powinniśmy otrzymywać na nie odpowiednie środki finansowe.Współpraca, a nie pasożytowaniePrzypomnę, że w Turku mamy sytuację specyficzną. Nasze miasto otoczone jest ze wszystkich stron Gminą Wiejską Turek, której granice przypominają z wyglądu oponę. Poprzez specyficzne rozmieszczenie poszczególnych sołectw, mieszkańcy gminy nie są w stanie stać się jednolitą społecznością. Nawet siedziba Urzędu Gminy mieści się na terenie miasta Turek, przy ul. Ogrodowej. Mieszkańcy pozostałych miejscowości często muszą przejechać przez teren miasta, aby dostać się do instytucji gminnych (np. mieszkańcy Chlebowa, by odwiedzić salę sportową czy gminną bibliotekę w Słodkowie). Poza tym duża część mieszkańców gminy ma bliżej np. do biblioteki miejskiej, która jest lepiej wyposażona od gminnej. Czy to racjonalne, aby jakakolwiek gmina tak funkcjonowała?Poza biblioteką, mieszkańcy gminy odwiedzają miejskie kino, korzystają z pływalni oraz innych obiektów utrzymywanych głównie z podatków płaconych przez mieszkańców Turku. Widoczny jest tutaj wzmożony efekt pasażera na gapę, czyli korzystania z usług przez ludzi, których podatki odprowadzane są do innej gminy. Mieszkańcy gminy korzystają także z miejskich szkół, które od lat znajdują się w rankingu najlepszych szkół w województwie pod względem wyników egzaminów końcowych.Wielu Turkowian przeprowadziło się do sąsiedniej gminy. Miasto straciło tym samym podatników. Nie korzystają oni jednak z gminnych usług kulturalnych, bo te są na niższym poziomie od tych oferowanych przez miasto. Dlatego miasto oraz otaczająca je gmina powinny ze sobą ściśle współdziałać. Jednak musi być to współpraca na zasadach partnerskich. Trzeba pamiętać, że w układzie pasożytniczym, osłabienie żywiciela nie rokuje dobrze także pasożytowi.Na współpracy skorzystają wszyscyNajwiększą grupą czytelników Miejskiej Biblioteki Publicznej w Turku niebędących mieszkańcami naszego miasta są czytelnicy zamieszkujący Gminę Wiejską Turek. Problem w tym, że za czytelnikiem nie idzie pieniądz, tak jak jest to chociażby przypadku subwencji oświatowej (choć i system subwencji nie w pełni starcza na utrzymanie miejskich szkół). Dlatego rozsądnym rozwiązaniem jest połączenie i utworzenie w Turku miejsko-gminnej książnicy. Biblioteka w Turku jest bardziej dostępna dla czytelników (9:00-18:30 w tygodniu, oraz w sobotę od 9:00 do 13:00). Wielu mieszkańców gminy pracuje i robi zakupy w Turku, a przy okazji pożycza książki. Poza tym większość z mieszkańców gminy ma bliżej na ul. Dworcową w Turku, niż do Słodkowa. W zamian miejska biblioteka zyskuje środki finansowe, które pozwalają jej utrzymać dotychczasowy poziom realizowanych usług, pomimo pomniejszonego budżetu.Rozmowy dotyczące połączenia bibliotek miejskiej i gminnej rozpoczęły się w listopadzie minionego roku, jeszcze przed ustawowym przedłożeniem projektów budżetów radnym. Ostatecznie władze Gminy Wiejskiej Turek nie przyjęły takiego rozwiązania. W sytuacji, w jakiej znalazły się polskie samorządy, podniesienie opłat dla czytelników spoza miasta Turek to konieczność.Gminni radni, myślcie o Waszych mieszkańcachJako radny Rady Miejskiej Turku odpowiadam za to, aby nasze miasto racjonalnie gospodarowało swoimi środkami finansowymi. Tego oczekują mieszkańcy miasta Turek. Uważam, że powinniśmy wszelkimi sposobami zabiegać o to, aby osoby płacące podatki w naszym mieście miały zapewnione usługi publiczne na jak najwyższym poziomie. Ale tego samego od wójta oraz radnych gminnych oczekują mieszkańcy otaczającej Turek gminy.Dlatego też apeluję do radnych Rady Gminy Turek – zadbajcie o to, aby mieszkańcy Gminy Wiejskiej Turek mogli korzystać z kultury na jak najwyższym poziomie. Ta sama suma, którą wydajecie na instytucję w Słodkowie, przyniesie znacznie lepszy efekt, jeżeli zasili budżet MBP. Czy na prawdę uważacie, że utrzymywanie biblioteki gminnej w takim kształcie, jak teraz, satysfakcjonuje Waszych wyborców? Przy okazji pomyślcie nad tym, jak funkcjonuje Wasz gminny dom kultury. Jest w ogóle u Was taka instytucja? Właściwie to czy kiedykolwiek pytaliście się Waszych wyborców czy wiedzą, gdzie znajdują się gminne instytucje kultury?Marcin Derucki"
  },
  {
    "title":"Tak płacimy za decyzje w Warszawie. Pierwsze skutki finansowego duszenia samorządów",
    "author":"Marcin Derucki",
    "date":"2020-01-18T00:00:00.000",
    "content":"\nJuż na samym początku roku musimy zapłacić za decyzje, które zapadają w Warszawie. Podwyżki i pomniejszone wpływy do budżetów samorządów odczuwają mieszkańcy w całej Polsce. Politycy z Warszawy cały czas zrzucają na miasta i gminy odpowiedzialność za funkcjonowanie systemu odbioru śmieci, a proponowane przez nich rozwiązania ułomne. Koszty tych decyzji musimy ponosić my – mieszkańcy miast takich jak Turek.\nPiS chce powrotu do starej metodyPrzez ostatnie miesiące intensywnie dyskutowaliśmy nad wyborem metody naliczania opłaty śmieciowej w naszym mieście. Od sierpnia ubiegłego roku obowiązuje system naliczania opłaty za śmieci w oparciu o ilość zużytej wody. Jako radni klubu Ziemia Turkowska poparliśmy tę metodę, ponieważ jest to jedyna dozwolona prawem metoda, dzięki której możemy oszacować ile osób może daną nieruchomość zamieszkiwać. Przedtem w wielu przypadkach okazywało się, że dane mieszkanie zamieszkiwało kilkanaście osób, a zadeklarowana była jedna lub zero osób. Statystyki to potwierdzały - z roku na rok malała ilość zadeklarowanych osób, a wzrastała ilość produkowanych śmieci.Niestety, od czasu funkcjonowania nowego systemu naliczania opłat radni Prawa i Sprawiedliwości krytykowali naszą decyzję. Cały czas powoływali się przy tym na opinie mieszkańców. Od grudnia słyszeliśmy już tylko, że trzeba system zmienić. Nie pomagały wielogodzinne tłumaczenia i kalkulacje przygotowywane przez Panią wiceburmistrz. W związku z tym, że wielokrotnie radni PiS narzekali na brak współpracy, postanowiliśmy stworzyć im możliwość opracowania i zaproponowania nowego systemu śmieciowego, który będzie obowiązywał od marca b.r. Podczas komisji poprzedzającej ostatnią sesję PiS zaproponował przywrócenie metody naliczania opłaty za odbiór śmieci „od osoby”. Powoływali się przy tym na „licznych” mieszkańców oraz krytykowali system „od wody”, który w ubiegłym roku przegłosowali razem z nami. Nie mogliśmy jednak zaakceptować kwoty 20 zł\/os. gdyż wiemy, że przy takiej stawce system śmieciowy w naszym mieście się nie sfinansuje. Dlatego podczas środowej sesji nie poparliśmy propozycji PiS. Żeby nie zostać posądzonym o torpedowanie ich propozycji w większości wstrzymaliśmy się od głosu. Teraz pozostaje nam mieć nadzieje, że propozycja radnych opozycji się sprawdzi.Efekty finansowego duszenia samorządówPodczas uchwalania budżetu miasta Turek na rok 2020 r. podkreślałem fakt, że sytuacja finansowa miast, gmin i powiatów w będzie bardzo trudna. W Turku już teraz odczuwamy skutki polityki rządu:  ubytek w PIT oraz rosnące koszty oświaty, energii elektrycznej, transportu oraz śmieci. Już z początkiem roku musieliśmy podjąć uchwałę o zamiarze likwidacji Filii nr 2 Miejskiej Biblioteki Publicznej w Turku. Filia ta znajduje się niedaleko od biblioteki głównej i posiada niecałe 400 czytelników. Pomieszczenie filii jest wynajmowane. Dlatego zmuszeni szukać oszczędności, zdecydowaliśmy, że księgozbiór filii zostanie przeniesiony do budynku głównego. W celu optymalizacji kosztów funkcjonowania Miejskiej Biblioteki Publicznej w Turku pod koniec minionego roku burmistrz naszego miasta wyszedł z propozycją połączenia jej z biblioteką gminną. Powód? Ponad 500 czytelników z terenu gminy korzysta z biblioteki miejskiej, która utrzymywana jest z podatków mieszkańców miasta. Dzięki połączeniu nasza książnica zyskałaby dodatkowe środki finansowe. Niestety, Gmina Wiejska Turek nie była zainteresowana tym rozwiązaniem. Biblioteka była zmuszona ustanowić większe stawki opłat dla mieszkańców spoza Turku. W obecnej sytuacji nie jesteśmy w stanie dłużej finansować usług publicznych dla mieszkańców spoza Turku. Nie przy takiej sytuacji w naszym kraju. Mam tylko nadzieję, że niedługo włodarze z ul. Ogrodowej zmienią zdanie. Na ich decyzji skorzystają zarówno mieszkańcy miasta, jak i mieszkańcy gminy.Zgodnie z obietnicą – „Turkowska Karta Mieszkańca”Turkowianie, którzy swoimi podatkami zasilają budżet naszego miasta i finansują liczne usługi publiczne, powinni za nie płacić mniej. Dlatego podczas ostatniej sesji Rady Miejskiej Turku uchwaliliśmy program „Turkowska Karta Mieszkańca”. Dzięki niemu zwiększymy dostęp do usług publicznych, oferty sportowo-rekreacyjnej i kulturalnej, a mieszkańcy Turku będą mogli korzystać z ulg i zwolnień oferowanych przez miejskie jednostki i innych partnerów.Marcin Derucki"
  },
  {
    "title":"Listy do redakcji: Stanowisko RM Turek w sprawie finansów jednostek samorządu",
    "author":"Marcin Derucki",
    "date":"2020-03-01T00:00:00.000",
    "content":"\nW piątek 3 stycznia br. na skrzynkę redakcyjną otrzymaliśmy wiadomość zawierającą stanowisko Rady Miejskiej w Turku dotyczące sytuacji finansowej jednostek samorządu terytorialnego. Wspomniane oświadczenie RM jest pokłosiem wniosku radnego Marcina Deruckiego, złożonego podczas ostatniej sesji Rady Miejskiej  w dniu 27 grudnia 2019 r. Poniżej prezentujemy pełną treść nadesłanego stanowiska.\nStanowisko Rady Miejskiej Turku z dnia 27 grudnia 2019 rokuw sprawie sytuacji finansów jednostek samorządu terytorialnegoDo 15 listopada 2019 r. wójtowie, burmistrzowie i prezydenci przedłożyli swoim radom  i Regionalnej Izbie Obrachunkowej projekty uchwał budżetowych na 2020 rok. Ten ustawowy obowiązek został wykonany, jednakże realizacja kolejnego budżetu w wielu przypadkach wymagać będzie podwyższenia podatków i opłat lokalnych, a także zmniejszenia wydatków bieżących, zrezygnowania z części inwestycji, czy remontów infrastruktury komunalnej.Odciążenie podatkowe Polaków wpływa korzystnie na ich bezpośrednią sytuację finansową, co należy przyjąć z zadowoleniem. Jednak przerzucanie na barki samorządów lokalnych kosztów polityki rządowej, powoduje wyraźne uszczupleniu dochodów własnych JST. Ubytki w podatku dochodowym od osób fizycznych, podwyżki wynagrodzeń np. w oświacie i służbie zdrowia, czy podniesienia płacy minimalnej i zasad jej naliczania, wreszcie ciągłe niedofinansowanie zadań zleconych oraz podwyżki cen energii skutkujące wzrostem kosztów usług, powodują niebezpiecznie dużą rozpiętość między dochodami a wydatkami. Trudno się spodziewać, aby prognozowany wzrost dochodów z podatków zapobiegł problematycznej sytuacji, szczególnie że przychód zależeć będzie od trudnej do przewidzenia koniunktury gospodarczej. Brak konkretnych rekompensat pomniejszonych dochodów i wzrost kosztów realizacji ustawowych zadań gminnych, prowadzić będzie nieuchronnie do pogorszenia jakości życia mieszkańców naszych małych ojczyzn.Biorąc pod uwagę powyższe uwarunkowania, czując odpowiedzialność za pomyślny rozwój społeczności lokalnych, wnosimy o ustawowe zmiany zasad organizacji finansów publicznych i daleko idące ich przemodelowanie z poszanowaniem konstytucyjnej zasady adekwatności dochodów do zadań powierzonych samorządom (art. 167 ust. 1 Konstytucji RP).Mariola Kadrzyńska-SiwekPrzewodnicząca Rady Miejskiej Turku   "
  },
  {
    "title":"Konkurs? Tak, ale na Naczelnika Wydziału Edukacji w starostwie",
    "author":"Marcin Derucki",
    "date":"2019-12-16T00:00:00.000",
    "content":"\nJeżeli dla Naczelnika Wydziału Edukacji konkursy na dyrektorskie stanowiska jednostek powiatowych są na tyle skomplikowane, że trzeba je organizować oddzielnie, z prawie 9-miesięcznym wyprzedzeniem, to starosta powinien rozważyć jego zmianę.\nSposób w jaki władze powiatu tureckiego postępują względem Krzysztofa Świerka, dyrektora zespołu szkół w Kaczkach Średnich, jest wyjątkowo perfidny. Zaczęło się od przyznania mu 5% dodatku motywacyjnego, przy jednoczesnym wynagrodzeniu pozostałych dyrektorów szkół średnich dodatkami w postaci 45%. Ponoć był to wynik oceny „spraw dydaktycznych”. Obecnie trwa dziwny konkurs na dyrektora ZSR CKP w Kaczkach Średnich. Procedurę wszczęto prawie 9 miesięcy przed rozpoczęciem kolejnego roku szkolnego. Dla mnie, ale też dla 500 uczniów i ich rodziców, coś tutaj jest nie halo.Arogancję władz powiatowych ze starostą Dariuszem Kałużnym na czele widać szczególnie podczas piątkowej rozmowy z przedstawicielami uczniów szkoły w Kaczkach. Ciągłe łapanie za słówka młodego, elokwentnego człowieka, który w dozwolony sposób chciał złożyć u starosty petycję. Wmawianie, że jest to próba jakiegoś nacisku na zarząd powiatu, komisję konkursową oraz potencjalnych kandydatów na stanowisko dyrektora ZSR. Próba zastraszenia organizatorów protestu, że nie dopełnili procedur w organizacji „strajku”. (Nie do końca wiem, o co chodzi staroście. przecież to nie jest strajk pracowniczy, który musi zostać zorganizowany zgodnie z odpowiednimi przepisami, aby był legalny. Samo zgromadzenie było spontaniczne, a takie od 2015 r. nie muszą być zgłaszane do wójta gminy).W wywodzie starosty pojawia się także watek rzekomych bójek i narkotyków w szkole, ale gdy zostaje on skrytykowany przez przedstawicieli mediów, stwierdza, że to nie jest rozmowa na teraz.Według naczelnika Kosobudzkiego organizowane obecnie konkursy na stanowiska dyrektorskie są zbyt skomplikowane, więc trzeba je ogłosić z odpowiednim wyprzedzeniem i nie mogą się one na siebie nałożyć. Jeżeli konkursy w instytucjach podległych staroście trzeba ogłaszać na 9 miesięcy przed rozpoczęciem roku szkolnego i trzeba je ogłaszać osobno, to według mnie coś jest nie tak z powiatowym wydziałem edukacji. Starosta powinien rozważyć konkurs na nowego naczelnika, bo ten widocznie nie daje sobie rady. I to właśnie może być źródłem obecnego kryzysu i protestu.Znam Krzysztofa osobiście. To świetnie wykształcony specjalista, który całym sobą angażuje się w to, co robi. Promuje nasz powiat oraz Kaczki Średnie w kraju oraz za granicą. Jednocześnie nadal pozostaje „chłopakiem z Piłsudskiego”. Krzysztof poradzi sobie nie będąc dyrektorem, pytanie tylko czy nasz powiat poradzi sobie bez niego?Marcin Derucki"
  },
  {
    "title":"Listy do redakcji: Koszty państwa z tektury",
    "author":"Marcin Derucki",
    "date":"2019-11-12T00:00:00.000",
    "content":"\nChciałbym napisać, że na naszych oczach rozpada się właśnie wspólnota. Że oto jesteśmy świadkami, jak rozpadają się nasze instytucje publiczne. Jednak od kiedy pamiętam, nie istnieje w Polsce coś takiego jak wspólnota, a najważniejsze instytucje nie funkcjonują tak, jak powinny. Od lat 90. jestem świadkiem tego, jak upada służba zdrowia, dogorywa transport zbiorowy, a oświata tkwi w modelu opracowanym gdzieś na początkach XX wieku. Przez 30 lat mojego życia nikt z rządzących nie podjął się budowania silnego państwa bazującego na sprawnych instytucjach. Dziś jestem już pewien, że nie zrobi tego PiS. Bo państwo dobrobytu, o którym tak często mówi premier Morawiecki, nie polega na jedynie transferach socjalnych przy jednoczesnym przyzwoleniu na rozpad instytucji publicznych.\nMniej na rozwój TurkuTo wszystko, o czym napisałem na wstępie, to nie problem Warszawy. To problem nasz, Polaków żyjących w powiecie tureckim. Szacuje się, że w skutek polityki rządu, w przyszłorocznym budżecie miasta Turek znajdzie się ok. 8 mln zł mniej środków niż w roku 2019, które moglibyśmy wydać na rozwój miasta. Ok. 4 mln zł ubyły nam w związku z obniżką PIT. Do tego ok. 4 mln zł będziemy musieli dołożyć w związku z „bezkosztową” reformą edukacji, wzrostem kosztów energii, transportu i śmieci.Miasta i gminy cały czas liczą ile pieniędzy mniej wydadzą w przyszłym roku na inwestycje. W Turku, po raz pierwszy od 5 lat, aby móc realizować inwestycje, utrzymywać szkoły i przedszkola oraz realizować swoje ustawowe zadania, byliśmy zmuszeni podnieść podatki od nieruchomości i ciąć wydatki budżetowe. Tymczasem premier Mateusz Morawiecki radzi samorządom, aby te szukały oszczędności zwalniając pracowników w urzędach. Tylko w jaki sposób, jeżeli rząd od lat dokłada coraz to nowe zadania na samorządy? Jak zatem, zdaniem premiera, mają nasze urzędy funkcjonować?!Powiaty z tektury: do likwidacjiPowiaty dodatkowo zmagają się z problemem potężnie zadłużonych szpitali. Ostatnio został opracowany i przyjęty program naprawczy szpitala w Turku. Po jego lekturze tylko upewniłem się w przekonaniu, że to państwo powinno wziąć pełną odpowiedzialność za stan szpitali powiatowych.Pan Sobczak, w swoim programie naprawczym, precyzyjnie zdiagnozował chorobę toczącą szpital powiatowy w Turku: niestabilność systemowych rozwiązań organizacyjno-prawnych, niedobory kadrowe oraz zbyt niskie nakłady na ochronę zdrowia w naszym kraju. Tym samym wypunktował on fatalną w skutkach politykę państwa w zakresie służby zdrowia. Przez ostatnie lata mógł to zmienić rząd Prawa i Sprawiedliwości, ale widocznie PiS ma inne priorytety, niż zdrowie Polaków. Dlatego też w tym miejscu dziękuję Panu Sobczakowi, że bez owijania w bawełnę podsumował minioną kadencję rządów PiS w zakresie służby zdrowia. Jeżeli więc samorządu powiatowego nie stać na np. na tomograf, niech wyciąga ręce do rządzących naszym krajem. Liczę też na to, że starosta Dariusz Kałużny okaże się równie odważny w wyrażaniu opinii i przyzna, że instytucja powiatu jest finansowo niewydolna. I prosi się o gruntowną reformę. Czytaj: o likwidację.I jeszcze przy okazji spraw powiatowych. Nawiązując do ostatniej medialnej aktywności Zarządu Dróg Powiatowych w Turku proszę, aby ZDP w trybie pilnym przygotował plan gruntownego remontu dróg powiatowych w mieście Turek. Proszę zobaczyć w jakim stanie są m.in.: Kolska Szosa, Piłsudskiego, Legionów Polskich, 3 Maja. Czy ZDP interesuje się w ogóle tym, w jakim stanie znajdują się te drogi? Jak często są one w ogóle sprzątane? Czy na tym polega sprawiedliwość?Znając sytuację w polskiej oświacie oraz służbie zdrowia należy sobie zadać jedno istotne pytanie: czym jest sprawiedliwość społeczna w wykonaniu PiS? Czy ma ona polegać na tym, że Polacy nie będą mieli gdzie się leczyć, a młodzież nie będzie miała zapewnionej darmowej, powszechnej edukacji na wysokim poziomie? Przecież oświata i sprawna służba zdrowia to filary nowoczesnego państwa dobrobytu. Czy według PiS zdrowie i dobre wykształcenie należy się tylko tym Polakom, których na to stać?Na sam koniec chcę podkreślić, że bez odpowiednich, sprawiedliwych podatków, nie będziemy w stanie utworzyć nowoczesnego państwa. Dlatego też największe korporacje powinny zostać odpowiednio opodatkowane, tak jak opodatkowani powinni być internetowi giganci. Pieniędzy brakuje, a kosztami utrzymania oświaty i służby zdrowia coraz mocniej obarczane są samorządy. Być może indywidualnie każdy z nas trochę zyskał dzięki obniżeniu PIT, ale jako wspólnota niewspółmiernie na tym tracimy.Marcin Derucki"
  },
  {
    "title":"Do Pana premiera. Krótki list od zawiedzionego mieszkańca bastionu",
    "author":"Marcin Derucki",
    "date":"2019-01-10T00:00:00.000",
    "content":"\nSzanowny Panie premierze, jako mieszkaniec bastionu PiS w Wielkopolsce jestem zawiedziony waszymi rządami. To tutaj właśnie zostaje wygaszany wielomiliardowy przemysł paliwowo-energetyczny. I to tutaj właśnie PiS dostał niesamowite poparcie. Jak zatem odwdzięczacie się waszym wyborcom, którzy są w tak wielkiej potrzebie?\nCzy tak właśnie dbacie o gminy, w których PiS ma tak duże notowania? Chcecie się wykpić kilkoma milionami? Dwiema karetkami, kilkoma wozami strażackimi i drogami osiedlowymi? Na końcu wizyty w Turku przypomniało się Panu o obiecanej rok temu kolei z Turku do Konina. Jednak jak mam wierzyć w realizację tak potężnego przedsięwzięcia, jeżeli przez ostatni rok nie przedstawiono ŻADNYCH szczegółów tej inwestycji? Potwierdził Pan jedynie ogromny koszt budowy połączenia kolejowego do Konina. To już wiemy od kilku miesięcy.Mówił Pan, że rząd PiS interesuje się takimi miastami, jak Turek, i powiatami, jak powiat turecki, które pomimo swojej bliskości do autostrady, nie mogą wykorzystać swojego potencjału. Musiał Pan chyba zapomnieć, że do Turku zawitał potężny japoński inwestor, a do Przykony inwestor z Chin. A może nie interesuje się Pan tego typu wydarzeniami gospodarczymi w naszym kraju? Przecież bezpieczeństwo energetyczne to jedna ze strategicznych dziedzin każdego państwa. Nie tylko Polski, gdzie po zamknięciu elektrowni Adamów musimy liczyć się z groźbą blackoutu, czyli niewystarczających dostaw prądu. Zwykłe „przeoczenie”? A może przyczyną Pańskiego „niedoinformowania” jest to, że wielki wkład w sprowadzenie japońskiego inwestora miał burmistrz nienależący do PiS oraz poseł z Platformy Obywatelskiej?Chciałbym też odnieść się do internetowego komentarza Pana radnego Jasaka, który ubolewał, że na sobotnim spotkaniu z premierem zabrakło Burmistrza Turku oraz Przewodniczącej Rady Miejskiej Turku. Ja, jako mieszkaniec Turku oraz radny, jestem dumny z tego, że nasz burmistrz nie pojawił się na tym wyborczym wiecu PiS-u. Dlaczego Pan premier nie odwiedził naszego miasta wcześniej, przed kampanią wyborczą? Chętnie byśmy opowiedzieli np. o niewypale, jakim jest rządowy program Mieszkanie Plus, albo o tym jakie koszty, jako samorząd, ponosimy za wdrożenie reformy oświaty. I jeszcze jedno: czy burmistrz oraz radni niebędący w PiS otrzymali zaproszenie na to wydarzenie? Nie przypominam sobie. Kiedy potrzebne są pieniądze na tomograf dla szpitala powiatowego, albo na drogę powiatową, to ludzie z PiS wiedzą, gdzie jest gabinet burmistrza. Teraz widocznie zapomnieli.Na sam koniec chciałbym podkreślić, że te stosunkowo skromne inwestycje, które odbędą się przy udziale i współudziale środków rządowych, nie czynią z Pana premiera człowieka pokroju Felicjana Sławoja Składkowskiego. Przypomnę, że dzięki wsparciu Składkowskiego Turek pozyskał ogromny gmach szkoły (obecnie I LO w Turku), ogromny park miejski, dom parafialny oraz budynek Spółdzielni Pracy „Tkacz”, która przed wojną była największym pracodawcą w powiecie, fundował stypendia itp. Dla mocno prowincjonalnego, zacofanego cywilizacyjnie Turku były to znaczące inwestycje. Przyznaję to, choć osobiście nie jestem miłośnikiem polityków sanacji. Dlatego też moim skromnym zdaniem nie zasługuje Pan jeszcze na miano „dobrodzieja Turku”.Marcin Derucki"
  },
  {
    "title":"Listy do redakcji: To nie gminy powinny dokładać do szpitala, lecz rząd",
    "author":"Marcin Derucki",
    "date":"2019-09-18T00:00:00.000",
    "content":"\nStarosta Turecki powinien wraz z wójtami i burmistrzami naszego powiatu zaprotestować wobec polityce rządu PiS. Tymczasem próbuje on wmówić włodarzom, że ponoszą odpowiedzialność za funkcjonowanie szpitala powiatowego.\nPodczas wczorajszej (17 września) ogólnopolskiej konferencji dotyczącej sytuacji szpitali w naszym kraju przedstawiono raport o stanie szpitali powiatowych. Dokument wskazuje, dlaczego sytuacja szpitali się nie poprawia, a wręcz się pogarsza. Reforma wprowadzająca tzw. sieć szpitali nie poprawiła ani sytuacji pacjentów, ani sytuacji szpitali powiatowych. Mało tego, dynamika wzrostu długów wzrosła! We wnioskach z raportu wskazano, że poziom zobowiązań wymagalnych szpitali powiatowych w latach 2015-2017 utrzymywał się na porównywalnym poziomie z tendencją do obniżania się. W 2018 r. zobowiązania wzrosły o ponad 30% do poziomu 189 mln zł. Na koniec I półrocza 2019 r. wynosiły już 206 mln zł, co oznacza wzrost o 9%. Rząd wprowadził sieć szpitali, ale nie zapewnił właściwego poziomu finansowania.Uważam, że zamiast namawiać inne gminy i miasta powiatu tureckiego do składania się na sprzęt medyczny w szpitalu, starosta Dariusz Kałużny powinien wraz z wójtami i burmistrzami zaprotestować wobec obecnej polityce rządu. Najwyższa pora, aby skończyć z dokładaniem nowych obowiązków gminom bez zapewnienia im dodatkowych funduszy. I najwyższa pora gruntownie zreformować system finansowania szpitali.Obecna próba wyciągnięcia od gmin i miast pieniędzy na tomograf komputerowy to wyraz  bezradności starosty Dariusza Kałużnego. To także próba przerzucenia odpowiedzialności za funkcjonowanie szpitala powiatowego na samorządy gminne. Tymczasem wójtowie i burmistrzowie muszą mierzyć się chociażby z kosztami reformy oświaty oraz ze skutkami wprowadzenia Zerowego PIT dla osób przed 26 r.ż. Dla Turku z tego tytułu ubędzie aż 6 mln zł, które mogłyby być przeznaczone na przyszłoroczne inwestycje.Starostę Tureckiego zachęcam, aby wraz z posłem Bartosikiem cały czas zabiegali o dodatkowe pieniądze z rezerw budżetowych na inwestycje w SP ZOZ w Turku. Gminy i miasta dostały ostatnio wystarczająco po kieszeniach.Marcin Derucki"
  },
  {
    "title":"Listy do redakcji: Gdzie są te obiecane mieszkania, Panie pośle?",
    "author":"Marcin Derucki",
    "date":"2019-10-09T00:00:00.000",
    "content":"\nPiS obiecał prawie 3 mln mieszkań. Tymczasem okazuje się, że program Mieszkanie+ to porażka. Jak zatem rząd Prawa i Sprawiedliwości ma wywiązać się ze swoich wyborczych obietnic? W szczególności mieszkańcy takich miast jak Turek powinni głośno zacząć się pytać o politykę mieszkaniową naszego państwa.\nCały czas uważam, że naszemu miastu potrzebne są mieszkania czynszowe dla młodych rodzin. Jednak na taką inwestycję będzie nas stać tylko i wyłącznie, gdy wspomoże nas państwo. Przypomnę, że miasto Turek było zakwalifikowane do rządowego programu mieszkaniowego. Samorząd był gotowy na budowę bloków z mieszkaniami pod wynajem. Przekazano 71 arów spółce miejskiej PGKiM pod inwestycję mieszkaniową oraz zarezerwowano 2 mln zł na ten cel. Bank Gospodarstwa Krajowego jednak tak długo rozpatrywał nasz wniosek, że w międzyczasie koszty budowy poszybowały w górę. Inwestycja stała się nieopłacalna.Pytam zatem posła Ryszarda Bartosika: gdzie te obiecane przez PiS mieszkania? Wystarczy przejrzeć informacje z całego kraju o programie Mieszkanie+, aby stwierdzić, że jest to niewypał i porażka obecnego rządu (patrz: http:\/\/bit.ly\/2koo8Rm). PiS obiecał budowę prawie 3 mln mieszkań do 2030 roku. Czy ktoś wierzy, że to się uda?Ostatnio w Turku budowę mieszkań rozpoczął prywatny inwestor. Przy ul. Kaliskiej powstaje „Osiedle Nowy Turek”. To dobra informacja, gdyż pamiętam, że jeszcze w 2014 ówczesne władze miasta miały inną wizję na teren po byłym ZPJ „Miranda”: umożliwiano tam budowę handlowego obiektu wielkopowierzchniowego. Od samego początku nagłaśniałem sprawę oraz zgłaszałem potrzebę wprowadzenia na tym obszarze funkcji mieszkaniowej. Moje postulaty zrealizowały dopiero nowe władze miasta z burmistrzem Romualdem Antosikiem na czele.Kolejny obiekt handlowy doprowadziłby tylko do zakorkowania i tak już ruchliwej Kaliskiej. Jestem pewien, że „Osiedle Nowy Turek” przywróci życie w tej części miasta. Marcin Derucki"
  },
  {
    "title":"Listy do redakcji: O aktywności posła Bartosika. Czy ludzie uwierzą w \"swojego człowieka\"?",
    "author":"Marcin Derucki",
    "date":"2019-08-30T00:00:00.000",
    "content":"\nPrzed wyborami w 2015 r. jeździł na rowerze, rzucał workiem kartofli, albo orał pole. Że niby taki swój człowiek. Ziomek znaczy się. Oczywiście wszystko przed obiektywami lokalnych mediów. Po wyborach…? Czy ludzie jeszcze raz uwierzą, że Ryszard Bartosik to „swój człowiek”?\nOgólna aktywność poselskaZacznijmy od ogólnego przeglądu aktywności posła Bartosika. Wypowiedzi na posiedzeniach Sejmu – 65, interpelacje, pytania i oświadczenia – w sumie 24. Przedstawiam stan na dzień 29. sierpnia 2019. Być może do końca kadencji „swój człowiek” dogoni innego posła z naszego okręgu wyborczego, należącego do konkurencyjnej partii, który na swoim koncie ma 134 wypowiedzi, 730 interpelacji, 140 zapytań, pytań i oświadczeń. Statystyki posła Bartosika można zobaczyć na stronie http:\/\/www.sejm.gov.pl\/Sejm8.nsf\/posel.xsp?id=021. Zachęcam. Praca w zespołach parlamentarnychPoseł Ryszard Bartosik przynależy m.in. do zespołów parlamentarnych: ds. Promocji Badmintona, ds. zbadania przyczyn katastrofy TU-154 M z 10 kwietnia 2010 r., ale też Parlamentarnym Zespole ds. Reindustrializacji Polski i Parlamentarnym Zespole ds. Szpitali Powiatowych. Pozostawiając dwie pierwsze wymienione przeze mnie pozycje bez komentarza, warto więc publicznie zapytać naszego posła jak przebiega reindustrializacja Wielkopolski Wschodniej… Czekamy na odpowiedź.Ale to nie koniec pytań.Co ze szpitalem powiatowym?Mając do dyspozycji specjalistę pracującego w odpowiednim zespole zapytajmy więc: Panie pośle, co tam słychać w polskich szpitalach powiatowych? Niepokoją nas informacje z całego kraju o kolejnych zamykanych oddziałach. Właściwie to interesuje nas jeden szpital powiatowy – nasz okropnie zadłużony SP ZOZ w Turku. Ten, którym był Pan tak mocno zainteresowany, kiedy był Pan radnym powiatowym. Co też udało się Panu zrobić dla naszej lecznicy z pozycji posła?Kiedy otwarcie obiecywanego połączenia kolejowego do Konina?Przy okazji zapytajmy o postępy w budowie połączenia kolejowego Turek-Konin? Czy gotowy jest już projekt i kosztorys? Kiedy rozpoczną się prace nad budową tego połączenia? Tylko proszę nie odpowiadać, że Pańskie obietnice były tylko przedwyborczym folklorem. Pytań jest wiele. Szkoda jedynie, że mieszkańcy muszą zadawać je sami. Chyba nasze lokalne media jakoś jeszcze nie zauważyły, że trwa kampania wyborcza. Można spytać np. co z programem Mieszkanie Plus? Przecież to właśnie takie miasta jak Turek najbardziej potrzebują nowych mieszkań czynszowych.Mam nadzieję, że już niebawem nasze portale oraz prasa odpytają „swojego człowieka” z jego działalności. Odpowiedzi mogą być dla nas bardzo istotne.Marcin Derucki"
  },
  {
    "title":"Nowy system śmieciowy jest najlepszy z możliwych",
    "author":"Marcin Derucki",
    "date":"2019-08-06T00:00:00.000",
    "content":"\nWprowadzenie nowego systemu śmieciowego w Turku to jedyna szansa, aby opłaty za wywóz śmieci drastycznie nie wzrosły. Rosną koszty energii, koszty transportu i koszty pracy, a na składowiska odpadów nakładane są nowe obowiązki, dlatego w całym kraju obserwujemy wzrost opłat za śmieci. Jakby tego było mało, wiele osób unika płacenia za swoje śmieci. Dlatego w Turku potrzebna jest zmiana w sposobie naliczania opłat.\nW maju rozstrzygnięto kolejny konkurs na odbiór śmieci w Turku. Tym razem przez 1 rok miasto musiałoby wydać na ten aż 7,5 mln zł. Przy takiej stawce w obecnym systemie opłaty za śmieci wynosiłyby 19 zł za śmieci segregowane i 30 zł za śmieci niesegregowane! Dlatego też Burmistrz decyzja o zmianie sposobu naliczania opłaty.Po raz kolejny wzrosła opłata za korzystanie ze środowiska (za składowanie śmieci, tzw. opłata marszałkowska) ustalana przez resort środowiska. Wzrosły opłaty za energię, transport i koszty pracownicze. Zagraniczni odbiorcy nie chcą już zabierać naszych śmieci. Wszystko to spowodowało, że w całej Polsce opłaty za śmieci wzrosły.Jakby tego było mało w Turku wiele gospodarstw domowych deklaruje niższą ilość osób, niż w rzeczywistości. Wiele mieszkań zamieszkałych jest przez licznych pracowników z zagranicy, jednak właściciele nieruchomości deklarują, że mieszka w nich 0, co najwyżej 1 osoba. Statystyki tylko to potwierdzają – z roku na rok maleje ilość deklaracji śmieciowych, a wzrasta ilość śmieci wyprodukowana przez osobę. I nie jest to efekt większej produkcji śmieci przez mieszkańców. Czy to jest uczciwe w stosunku do Turowian, którzy sumiennie płacą za wyprodukowanie przez siebie śmieci?Uszczelnienie systemu śmieciowego ma na celu uniknięcie drastycznych podwyżek dla osób, które uczciwie płacą za śmieci. Dlatego najlepszym rozwiązaniem jest naliczanie opłaty za śmieci na podstawie zużytych metrów sześciennych wody. To jedyny miarodajny i sprawiedliwy wskaźnik. Zapłacą wszyscy, którzy śmiecą.Na koniec chciałbym się odnieść do tekstu byłego radnego Groblicy. Po jego przeczytaniu odnoszę wrażenie, że największym problemem pana Groblicy jest właśnie to, że miasto Turek po raz kolejny unika znaczących podwyżek opłat oraz zbędnego obciążania budżetu. Pamiętam hałas w Radzie Miejskiej Turku w minionej kadencji, kiedy obniżano opłaty za śmieci. Pamiętam, kiedy ratowano stan miejskiej oświaty wprowadzając 3 szkoły podstawowe (dzięki czemu nauczyciele nie potracili pracy). Dziś jest podobnie - znów pewne osoby próbują na niedoinformowaniu i strachu zbić kapitał polityczny.Marcin Derucki"
  },
  {
    "title":"Listy do redakcji: Podwójna porażka posła Bartosika",
    "author":"Marcin Derucki",
    "date":"2019-12-05T00:00:00.000",
    "content":"\nW piątkowy poranek poseł Bartosik próbował udowodnić swoją skuteczność, jako parlamentarzysty. Jednak zamiast sukcesu, odniósł podwójną porażkę. Poseł Bartosik pokazał, że w państwie rządzonym przez PiS, brak jest jasnych reguł gry, oraz że jako parlamentarzysta nie ma na swoim koncie znaczących sukcesów.\nDroga na skrótyPoseł Ryszard Bartosik ogłosił w piątek swój „wielki sukces”. Wraz z radnymi PiS oznajmił, że „wylobbował” u wojewody 1,5 mln zł na budowę drogi osiedlowej w Turku. Z ciekawości sprawdziłem na jakich zasadach przyznawane są tego typu środki. Na stronie internetowej Ministerstwa Infrastruktury znajduje się informacja, że „w ramach Funduszu Dróg Samorządowych, środki przekazywane będą na zasadach konkursowych”. Jeżeli zatem odbył się konkurs, muszą być jakieś zasady, wg których samorządy starają się o środki. „Kryteria oceny wniosków określone są w ustawie o Funduszu Dróg Samorządowych i wskazują szereg przesłanek, które powinny zostać wzięte pod uwagę przez komisję dokonującą oceny wniosku.” - czytamy na stronie ministerstwa.Jak zatem można lobbować za środkami przyznawanymi w konkursie z ustawowo określonymi zasadami? Z materiału prasowego porozsyłanego do mediów tego się nie dowiedziałem. Zamieszczony na fan page posła materiał wideo, też nic w tej materii nie wnosi. Z filmiku można się jednak dowiedzieć, że w państwie rządzonym przez PiS, istnieje pewna droga na skróty: „Apeluję do wszystkich samorządowców: […] jeżeli chcecie uzyskać środki na te cele, to współpracujcie z panem wojewodą, współpracujcie ze mną […]. Nasze działania zawsze kończą się sukcesem”. Jak odbierać te słowa posła Bartosika? Jako szantaż wyborczy? A może przyznanie przez posła, że istnieje inna droga do uzyskania wsparcia finansowego, niż gra według ogólnie przyjętych zasad? Dla demokratycznie wybranego posła, takie publiczne deklaracje, to porażka.Brak prawdziwych sukcesów„Nasze działania zawsze kończą się sukcesem” mówił poseł Bartosik. Czy aby na pewno? Jeżeli z taką łatwością przychodzi posłowi lobbowanie na rzecz Turku, to w jaki sposób zabiega on o rozwiązanie prawdziwych problemów naszego regionu?Co z naszym regionem w czasach „po węglu”? Co z połączeniem kolejowym Turek-Konin? Co z transportem autobusowym na terenie powiatów takich jak nasz? Co z naszym szpitalem powiatowym? Przecież jako radny powiatowy Ryszard Bartosik zdawał się znać rozwiązania problemów naszej lecznicy. Ostatnio usłyszeliśmy od dyrektora SP ZOZ (radnego PiS): albo samorząd powiatowy dopłaca do szpitala, albo będzie musiał go zlikwidować. Obecnie szpital jest zadłużony na ok. 16 mln zł. Jak zatem nasz poseł chce wspomóc nasz powiat? Gdzie są prawdziwe sukcesy naszego parlamentarzysty? Jeżeli jest ich tak dużo, to dlaczego próbuje uciec przed nimi do Brukseli?Poseł od drogi osiedlowejNaprawdę chciałbym widzieć posła Bartosika wśród wielkich dobrodziejów naszego miasta. Na razie pozostaje on dla mnie posłem od „wylobbowania” 1,5 mln zł na drogę osiedlową (co stanowi 60% kosztów tej inwestycji). Jeżeli wierzyć posłowi na słowo. Bo wpierw musi on wyjaśnić, w jaki sposób można od tak sobie „wylobbować” środki w konkursie z ustawowo określonymi zasadami przyznawania środków finansowych. Póki co, wierzę w umiejętności miejskich specjalistów od pozyskiwania środków zewnętrznych, którzy nie raz udowodnili swoją skuteczność.Jeżeli jednak poseł wyjaśni nam, jak pozyskał środki od wojewody, to mam dla naszych specjalistów z Urzędu Miejskiego w Turku pewną radę – nie przejmujcie się tak, gdy miastu nie zostaną przyznane jakieś środki zewnętrzne. Być może to jakiś człowiek z PiS „wylobbował” nam je sprzed nosa.Marcin Derucki"
  },
  {
    "title":"Strajk nauczycieli to nasza wspólna sprawa!",
    "author":"Marcin Derucki",
    "date":"2019-11-04T00:00:00.000",
    "content":"\nStrajk nauczycieli to nie jest tylko ich własna walka. To batalia o przyszłość naszych dzieci. To walka o lepszą jakość usług publicznych w naszym kraju. Dlatego wszyscy powinniśmy okazać solidarność ze stanem nauczycielskim.\n\"Wykształconego narodu nie da się pokonać\"To nie są słowa któregoś z naszych narodowych wieszczów. Oto słowa prezydent Litwy, Dalii Grybauskaite, podczas podsumowania społecznej inicjatywy „Idea dla Litwy”. W ramach akcji wypracowano nowe kierunki rozwoju tego kraju. Litwa stawia na edukację i oświatę, mieszkania dla młodych rodzin oraz komputeryzacje usług administracyjnych. Również w Polsce w ten sposób powinno się budować podstawy pod innowacyjną gospodarkę nowoczesnego kraju, za jaki chcemy uchodzić.Od kiedy PiS przejęło władzę, jedynie słyszymy, że rząd stawia na innowację. Jednak efektów tych deklaracji nie widać. W zamian karmi się nas obietnicami kolejnych programów rozdawniczych, które nie mają nic wspólnego z odpowiedzialną polityką społeczną. Kolejne „plusy” i „piątki” to populizm w czystej postaci. Najgorsze w tym wszystkim jest to, że tego typu „polityka” może pogrzebać szanse na prowadzenie odpowiedzialnych i potrzebnych naszemu krajowi programów społecznych - nieufność społeczeństwa może okazać się zbyt duża.Walka o naszą przyszłośćStrajk nauczycieli to nasza wspólna sprawa! To walka o przyszłość naszych dzieci. To walka o lepszą jakość usług publicznych w naszym kraju. Dlatego powinniśmy okazać solidarność ze stanem nauczycielskim.Rodzice, doskonale wiem, że jest Wam ciężko, a strajk wiąże się z utrudnieniami i stresem. Ale nigdy nie ma odpowiedniego czasu na tego typu protesty. To musiało w końcu nastąpić. Dlaczego teraz? Bo jest to strajk polityczny w ważnym politycznie momencie. Bo to właśnie politycy decydują, w którym kierunku popłynie strumień publicznych pieniędzy. I nie chodzi jedynie o pieniądze na podwyżki, lecz o większe pieniądze dla oświaty oraz wyższą subwencję dla samorządów na szkoły, przedszkola i placówki oświatowe.Nie tylko nauczycieleSwoje poparcie dla strajku powinni wyrazić pracownicy służb mundurowych i pracownicy służby zdrowia, pracownicy administracji publicznej, pracownicy instytucji kultury, urzędnicy najniższego szczebla ramię w ramie z kierownikami urzędów. Wszyscy pracownicy instytucji publicznych, którzy przez lata byli ignorowani przez rząd.Także samorządowcy i pracownicy samorządowi powinni powiedzieć „dość”. Rząd dokłada coraz więcej obowiązków i odpowiedzialności na samorządy, nie wspierając ich dodatkowymi funduszami. Przypomnę, że aby przykryć skandal z premiami ministrów, zmniejszono uposażenia wójtów i burmistrzów, którzy własnym majątkiem odpowiadają za gospodarkę finansową naszych samorządów.Tak działa ten rząd. Najwyższa pora stanowczo sprzeciwić się tej arogancji i pogardzie!Marcin Derucki"
  },
  {
    "title":"Podyskutujmy jak dorośli",
    "author":"Marcin Derucki",
    "date":"2019-03-24T00:00:00.000",
    "content":"\nPolskie szkoły mogą lada dzień pogrążyć się w chaosie, Program Mieszkanie Plus okazuje się klapą, a temat budowy obiecanego połączenia kolejowego z Turku do Konina podejrzanie ucichł. W zamian próbuje się nas znowu straszyć.\nRząd Prawa i Sprawiedliwości doprowadził do kolejnego kryzysu. Teraz jednak ciężar problemów, za który odpowiada partia Kaczyńskiego, przerzucony został na samorządy. Dzieci oraz rodziny narażone są na stres związany z „reformą” edukacji, a w szkołach lada dzień może zapanować chaos.Wprowadzana obecnie „reforma” Zalewskiej bezpośrednio uderza w naszą lokalną społeczność. Zasiała ona ziarno niepewności i strachu wśród dzieci, ich rodziców oraz nauczycieli. To nie wszystko. Konsekwencje finansowe tej „deformy edukacji”, poniosą samorządy, czyli MY WSZYSCY! Zamiast realizować kolejne inwestycje, miasta i gminy muszą dokładać do systemu edukacji. Rząd, który powinien ulżyć naszym Małym Ojczyznom, przerzuca na nas odpowiedzialność za swoje decyzje.A przecież miało być tak pięknie. Nie tylko w kwestii edukacji. Obiecano przecież 100 tys. mieszkań. Gdzie one są? Wśród tysięcy polskich rodzin PiS rozbudził „całkowicie nierealne oczekiwania”. To nie jest moja opinia. To cytat z raportu o programie Mieszkanie Plus, który powstał na potrzeby rządu.To właśnie o tych problemach powinniśmy dyskutować w Turku oraz innych miastach i miasteczkach. Jednak prezes wyciągnął na tę okoliczność wyimaginowany straszak, który ma odwrócić naszą uwagę od realnych problemów, które stworzyła jego partia.Nic nowego. Straszono nas już układami, uchodźcami i gender. Teraz PiS próbuje straszyć nas Deklaracją LGBT+. Tylko po to, abyśmy zapomnieli, że jako lokalna społeczność jesteśmy wykluczeni komunikacyjnie i mieszkaniowo. I bez pomocy rządu nie jesteśmy w stanie sobie z tym poradzić. Tym bardziej teraz, kiedy wygaszany jest w naszym regionie przemysł paliwowo-energetyczny.Nie dajmy się zwariować. Najwyższa pora, abyśmy zaczęli poważną, dojrzałą dyskusję o naszych problemach i rozbudzonych przez PiS nadziejach. O tym, że jeżeli nie otrzymamy pomocy z rządu, nasz region czeka niepewna przyszłość. To jest prawdziwy problem.Marcin Derucki"
  },
  {
    "title":"Listy do redakcji: Czas na wiosenne porządki - Marcin Derucki",
    "author":"Marcin Derucki",
    "date":"2019-03-03T00:00:00.000",
    "content":"\nWiosna wyłoniła się z powodu braku politycznej alternatywy. Potrzebuje jej cały kraj, także (a może przede wszystkim) Polska powiatowa. Nie muszę sięgać pamięcią daleko wstecz, aby podać przykłady wszechobecnej degrengolady. Lokalne wydarzenia ostatnich dni pokazują, w jak ciężkim stanie znajduje się nasze państwo.\nNie cichnie echo rzekomej mistyfikacji (jak to zgrabnie nazwano), której ponoć dokonał mężczyzna podający się za duchownego. Za sprawą ostrzeżenia odczytywanego w turkowskich kościołach, tematem żyje cały powiat. Wszyscy jednak skupili się na wspomnianym „księdzu” i jego działaniach, pomijając istotę zaistniałego problemu.Pomysł budowy ogromnego klasztoru, który ma stać się azylem dla osób ze skłonnościami samobójczymi, przyciągnął rzeszę polityków. Zarówno z PO, jak i z PiS. Jak czytamy w tygodniku Echo Turku, jedna z radnych już przekazała na ten cel 5-cio hektarową działkę. Nie mnie dociekać, czy doszło mistyfikacji, czy też nie. To sprawa dla odpowiednich organów. Chciałbym natomiast wiedzieć, co na spotkaniu inaugurującym zbiórkę pieniędzy na klasztor, robili przedstawiciele władz państwowych i powiatowych. Czy byli tam służbowo, czy też jako osoby prywatne? Jeżeli występowali oficjalnie, jako posłowie, albo starostowie, to w jaki sposób chcieli wesprzeć „duchownego”?Politykom, którym zależy na osobach z problemami zdrowotnymi, proponuję wesprzeć publiczną służbę zdrowia. Pomocy psychiatrycznej wymaga coraz więcej młodzieży i osób dorosłych. W Polsce jednak dostępność leczenia psychiatrycznego jest na zatrważająco niskim poziomie. I tym w pierwszej kolejności powinni zając się decydenci.Pozostając w klimacie spraw niewyjaśnionych chciałbym, abyśmy powrócili pamięcią do głośnego niedawno Programu Kolej Plus. Analizując go w zakresie budowy połączenia kolejowego z Turku do Konina, program jest dla mnie typową zagrywką wyborczą. Prezentowana nitka kolejowa napotka po drodze autostradę A2 oraz rzekę Wartę. Szacowany koszt kolejowego połączenia z Turku do Konina to 600 mln zł! A teraz uwaga. Program zakłada 15% udziału samorządów w tej inwestycji, czyli w naszym przypadku 90 mln zł! I na tym właśnie, wg mnie, polega polityczna mistyfikacja tej przedwyborczej propozycji. Który z lokalnych samorządów byłby w stanie wysupłać taką kwotę? Odpowiedzmy sobie sami...Patrząc na PO i PiS nie widzę nadziei na zmianę. Przyłączyłem się do ruchu Roberta Biedronia, ponieważ Wiosna gwarantuje uporządkowanie relacji państwa z kościołem. Wycofamy religię ze szkół, a zaoszczędzone w ten sposób pieniądze przekażemy na edukację i służbę zdrowia. Co do finansowania opieki zdrowotnej, postulujemy zwiększenie wydatków na ten cel do 7,2% PKB do 2024 roku. Państwo musi także zapewnić wszystkim swobodę poruszania. Zagwarantujemy sprawny transport publiczny dla wszystkich. Zapewnimy autobus w każdej gminie, a przejazdy komunikacją publiczną będą bezpłatne dla dzieci w całej Polsce. Rozbudujemy sieć połączeń kolejowych. Zrobimy to z głową.To nie jedyne propozycje Wiosny. Już niebawem przedstawię kolejne nasze postulaty, dzięki którym odmienimy Polskę.Marcin Derucki,koordynator powiatowy Wiosny"
  },
  {
    "title":"Wideo: Pierwsze spotkanie sympatyków nowej partii Wiosna Biedronia w Turku",
    "author":"Marcin Derucki",
    "date":"2019-02-21T00:00:00.000",
    "content":"\nW środowe popołudnie 20 lutego, w klubie Tęcza odbyło się pierwsze spotkanie sympatyków i członków nowo-powstającej partii Wiosna Roberta Biedronia. Spotkanie poprowadzili koordynatorzy tworzenia struktur partii na okręg wielkopolski wschodniej Ewa Jeżak oraz Marcin Derucki.\nPrzybyli na spotkanie mieszkańcy to w głównej mierze osoby niezadowolone z dotychczasowej wojny polsko- polskiej. Jak sami uczestnicy spotkania zaznaczali, są już znudzeni ciągłym konfliktem pomiędzy PO i PIS oraz widokiem w polityce tych samych twarzy od kilkunastu lat. Spotkanie oprócz przybliżenia programu partii było także pretekstem do poznania problemów i pomysłów mieszkańców, które będą przedmiotem dalszej pracy ekspertów partii Wiosna. Gospodarze spotkania nie kryli, że tego typu kontakt z mieszkańcami ma na celu przygotowanie program partii Wiosna tak by odpowiadał potrzebom i oczekiwaniom całego społeczeństwa.Choć gospodarze spotkania deklarowali zadowolenie z frekwencji na spotkaniu, nie była ona jednak duża. W spotkaniu wzięło udział około kilkunastu osób i choć ilość ta nie robi wrażenia spotkanie było burzliwe i owocne w  dyskusję. Dyskusje dotyczyły m.in. spraw szkolnictwa, płacy i emerytury minimalnej, spraw społecznych i problemów naszego regionu. Ewa Jeżak, wiceszefowa Krajowej Rady Regionów partii Wiosna zadeklarowała kolejne spotkanie już za dwa tygodnie oraz wizytę Pauliny Piechna-Więckiewicz – ekspertki programowej partii.MS "
  },
  {
    "title":"M. Derucki: Prawda obroni się sama",
    "author":"Marcin Derucki",
    "date":"2018-03-12T00:00:00.000",
    "content":"\nPodczas sobotniej (1 grudnia br.), II sesji Rady Miejskiej Turku, poprosiłem radnych Prawa i Sprawiedliwości, aby wyjaśnili, dlaczego wstrzymali się podczas głosowania nad określeniem wysokości wynagrodzenia dla Burmistrza Miasta Turku. Wstrzymali się wszyscy z PiS, poza wiceprzewodniczącym rady Dariuszem Jasakiem, który na czas tego głosowania wyszedł z sali posiedzeń.\nGłosowanie nad ustaleniem wysokości wynagrodzenia dla burmistrza, było standardowym głosowaniem, które odbywa się na początku każdej kadencji. Przypomnę, że w takiej samej wysokości rada przyznała burmistrzowi wynagrodzenie 28 czerwca br. Wtedy jednak obyło się bez ceregieli i niepotrzebnej polityki.Dla mnie sobotnie głosowanie radnych Prawa i Sprawiedliwości było czystym aktem politycznym, zupełnie nie zrozumiałym. Zaoferowaliśmy radnym PiS współpracę. Dowodem tego było przyznanie stanowiska wiceprzewodniczącego rady Dariuszowi Jasakowi. W zamian, podczas głosowania nad ustaleniem wysokości wynagrodzenia dla Burmistrza Miasta Turku, radni PiS bez żadnego słowa oddali głosy wstrzymujące się. Wiceprzewodniczący Jasak opuścił na ten czas salę posiedzeń.Chciałem, aby radni PiS uzasadnili swoje głosowanie, dlatego już po głosowaniu zapytałem w jaki sposób radni PiS argumentują swoją decyzję. W odpowiedzi od radnego Jerzego Pionke usłyszałem, że nie musi mi się tłumaczyć ze swojego głosowania, ponieważ „nie jestem odpowiednią osobą”. Nie usłyszałem żadnego argumentu za „wstrzymaniem się” od głosowania.Jak zatem ja i moje koleżanki i koledzy w radzie mamy zaufać radnym Prawa i Sprawiedliwości? Przecież to na zaufaniu buduję się współpracę na rzecz miasta. Już niebawem odbędą się kolejne ważne dla naszego miasta głosowania, z głosowaniem nad budżetem miasta na czele. Czy PiS znów okaże się nieprzewidywalny?Radnym Prawa i Sprawiedliwości przypominam, że nie mnie mają się tłumaczyć, lecz wszystkim mieszkańcom Turku, których reprezentują. Na tym m.in. polega transparentność władzy i budowanie zaufania społecznego.Doskonale zdaję sobie sprawę z tego, że niektórzy chcieliby widzieć brak jedności u radnych Ziemi Turkowskiej. Jest to jednak pobożne życzenie. Wspieramy się, a przede wszystkim sobie ufamy, bo naszym celem jest dobro naszego miasta i jego mieszkańców. I nie zmienią tego zmanipulowane artykuły, które w żaden sposób nie służą lokalnej demokracji.Przypomnę, że na obrady Rady Miejskiej przychodzę od 2009 roku i na własne oczy widziałem więcej sesji niż niektórzy redaktorzy, czy też radni zasiadający obecnie w radzie. Na szczęście od 19 listopada sesje Rady Miejskiej Turku można oglądać on-line. Można też obejrzeć retransmisje i wyrobić sobie własne zdanie na dany temat. Do czego mieszkańców Turku zachęcam.Marcin DeruckiRadny Rady Miejskiej Turku"
  },
  {
    "title":"Turek: Zakończyli wakacje festynem",
    "author":"Marcin Derucki",
    "date":"2018-01-09T00:00:00.000",
    "content":"\nNajmłodsi turkowianie mogli zakończyć wakacje bawiąc się festynie osiedlowym na osiedlu Młodych w Turku. Na najmłodszych czekały zabawy z animatorem, malowanie twarzy, konkursy z nagrodami, wata cukrowa i popcorn, darmowe \"dmuchańce\", nowy wóz bojowy OSP Turek oraz inne atrakcje. Festyn zorganizowany został przez S.M. \"Rozwój\" przy wsparciu Burmistrza Miasta Turku, Samorządu Mieszkańców Osiedla nr 2 oraz wsparciu Wolontariuszy z Centrum Wolontariatu w Turku.\nfoto: E. Derucka, Z. Szczepocka, M. Derucki"
  },
  {
    "title":"Czy SLD w Turku stać na wiarygodnego lidera?",
    "author":"Marcin Derucki",
    "date":"2018-01-05T00:00:00.000",
    "content":"\nSLD w Turku usilnie powtarza ten sam błąd. Głównym aktorem corocznego Święta Pracy czyni człowieka, z którym przeciętni turkowianie identyfikować się nie będą. W najlepszym wypadku potraktują go jak showmana, który przysporzy darmowej rozrywki w pierwsze majowe święto. Czy tym ma być 1 Maja w Turku? Marnym show jednego aktora, który nie potrafił odejść w odpowiednim dla siebie momencie?\nLudzie pracy, emeryci, ludzie wymagający opieki państwa, ludzie w Polsce na różne sposoby wykluczeni nie dają się na to nabrać. Dowodem tego było zwycięstwo Prawa i Sprawiedliwości w 2015 r. Jeżeli więc SLD chce być postrzegana jako partia lewicowa, musi zacząć krytycznie patrzeć na swoje struktury, również powiatowe. Dlaczego więc cały czas turkowski Sojusz daje się kierować tak niewiarygodnemu liderowi?Niewiarygodność lidera turkowkiego SLD udowodnił to w minionym roku Dariusz Jasak z PiS. Wystarczyło, że zajrzał on do oświadczenia majątkowego lidera turkowskich struktur SLD, aby stwierdzić, że bliżej mu do krytykowanych bogaczy, niż do niedojadającego emeryta. Krusząc jedynie fragment tej „lewicowej” fasady, Jasak naraził się na wściekły i ohydny atak w jednym z lokalnych portali. Ta demaskacja była tak celna i dotkliwa, że także dziś (1 maja), Dariusz Jasak ponownie stał się obiektem wulgarnej agresji prosto z pierwszomajowej mównicy.„Jest się przede wszystkim człowiekiem swojej klasy, a dopiero potem swojej opinii” już w XIX w. głosił francuski myśliciel polityczny Alexis de Tocqueville. Wątpię więc, aby osoba, która materialnie nie ma związku z ludźmi borykającymi się dziś z jakimkolwiek wykluczeniem, mogła szczerze reprezentować ich interesy. Jak długo zatem będziemy skazani na tak mało wiarygodną lewicę w naszym mieście? Czy SLD w Turku stać na bardziej wiarygodnego szefa?Marcin Derucki"
  },
  {
    "title":"O skutkach odrzucenia marksizmu",
    "author":"Marcin Derucki",
    "date":"2018-01-05T00:00:00.000",
    "content":"\nChyba największą zbrodnią tak zwanych komunistów dokonaną na nauce, było niemal zupełne zdyskredytowanie myśli lewicowej w Polsce, a po części też i na świecie. Chodzi mi oczywiście o tych XX-wiecznych „komunistów”, w Polce należących do elit PZPR, którzy ideologię marksistowską wykorzystywali do legitymowania swojej oligarchii.\nGospodarka państw bloku radzieckiego okazała się niewydolna, tzw. komunizm upadł, a Marksa ustawiono na równi z Leninem, Stalinem i Mao Zedongiem. Postanowiono o nim oraz o jego dziełach zapomnieć. Dopiero od niedawna, bo po kryzysie z 2008 r., opinia publiczna szukając odpowiedzi na to, dlaczego gospodarczy świat się zatrząsł, sięgnęła po Marksa. Nastąpiła pewna nieśmiała rehabilitacja jego dzieł. I słusznie, gdyż wiele z opisanych i przewidywanych równo 150 lat temu zjawisk się potwierdziło.Okazuje się bowiem, że walka klas trwa i ma się bardzo dobrze. Kłopot polega na tym, że klasyczny już podział na proletariuszy i burżuazję się zdezaktualizował. I problemy, choć inne niż ponad 100 lat temu, narastają wraz z powiększającymi się różnicami majątkowymi między klasami. Ponownie zaczyna się wykształcać warstwa wielkich posiadaczy oraz klasa coraz biedniejszych pracowników.Nie jest to tak wyraziste jak w czasach Marksa, gdyż los pracowników znacznie się poprawił (czego dziś nie zauważamy, a co jest wielkim osiągnięciem europejskich socjalistów i cywilizacji europejskiej w ogóle). Wielu z nas nie pracuje już ponad siły w fabrykach, czy przy produkcji w ogóle, gdyż zmieniły się struktury gospodarek. Poza tym każdy z nas posiada coś więcej, niż tylko swoje ciało gotowe podjęcia pracy, i nie musi wysyłać dzieci do pracy w fabryce.Być może dlatego jesteśmy tak okropnie bierni, niechętni aktywnościom społecznym i politycznym (nie mówiąc już o rewolucji), bo „jakoś tam” nam się żyje. Konsumujemy i odpoczywamy na tyle, żeby zbyt szybko nie zejść z tego świata. Resztę czasu pracujemy. Gdzie więc czas na aktywności społeczne, polityczne, związaną z tym edukację? W swojej antyutopii Huxley pomylił się chyba tylko w jednym. Zamiast wszechogarniającej cenzury, otacza nas wszechogarniająca Informacja. I to w takim stopniu, że sami się gubimy w tym, co jest prawdą, co półprawdą, a co zwykłym fałszem. I na ogół zamiast mądrzejsi, po lekturze newsów jesteśmy tylko bardziej zdezorientowani lub umocnieni w swoich stereotypowych, powierzchownych opiniach. \"Nowy wspaniały Świat\" to wizja przerysowana, ale czyż nie sprawdzają się dziś przewidywania autora tej niezwykłej powieści?Świat od czasów Marksa poszedł do przodu, a opisywane przez niego idee są już przestarzałe. Potrzebne są nowe rozwiązania nowych problemów. Problemów, które dopiero nadejdą. Potrzebna jest nowa myśl lewicowa. Jednak nie stworzymy jej, wymazując z kart historii dorobku Marksa, który opracował niezwykle precyzyjne narzędzie diagnostyczne.Przy okazji zbliżającego się święta Konstytucji 3-go Maja watro się zastanowić jaki związek ma ze sobą walka klas z rozbiorami Polski. Patrząc na XVIII-wieczną Polskę przez pryzmat marksizmu dostrzec można, że przyczyną rozbiorów nie była, wbrew pozorom, słabość naszego kraju sama w sobie. Warunki w naszym kraju sprzyjały wybuchowi ogromnej rewolucji społecznej, a na to sąsiadujący z nami monarchowie nie mogli sobie pozwolić.W Polsce postępował wyzysk klasy chłopskiej przez oligarchię szlachecką. Szlachta, zamiast stawiać na innowacyjne rozwiązania, dokręcała tylko chłopom śrubę, wprowadzając kolejne dni pańszczyzny w celu zwiększenia produkcji zboża na eksport. A kiedy zapotrzebowanie Europy na polskie zboże spadło, zaczęto na masową skalę pędzić gorzałkę. Rozpowszechniono propinację, zmuszając chłopów do zakupu trunków alkoholowych (tu właśnie badacze wskazują na źródło naszego narodowego zamiłowania do wódki). Nakręcono tym samym spiralę wyzysku i pijaństwa.A kiedy gospodarka zaczęła się coraz mocniej chwiać, masy chłopskie zaczęły ostrzyć kosy postawione na sztorc. W miastach masowo rozwijał się ruch oświeceniowy. Władcy sąsiednich monarchii widząc, że w centrum Europy szykuje się powtórka francuskiej rewolucji, postanowili zadbać o to, aby sami przypadkiem nie trafili na szafot. Polsce nie pomogła nowoczesna konstytucja oraz reformy.Przyczyn naszych narodowych porażek i niedoli zawsze dopatrujemy się w czynnikach zewnętrznych. \"Dybią\" na nas „Ruscy”, Niemcy, Żydzi oraz imigranci. Jako naród czujemy się zawsze pokrzywdzeni, ale nigdy nie próbowaliśmy przyczyn swojej niedoli odnaleźć u siebie.Tymczasem już za dwa dni będziemy świętować 227. rocznicę uchwalenia pierwszej europejskiej konstytucji. Po raz kolejny poczujemy dumę z faktu, że nasi przodkowie opracowali tak innowacyjny, jak na tamte czasy, dokument, pokonując tym samym chaos liberum veto. Po raz kolejny będziemy kląć na targowicką zdradę. I po raz kolejny stwierdzimy, że Polska na pewno byłaby potęgą, gdyby nie te zbiry, które na nas napadły.Marcin Derucki"
  },
  {
    "title":"Jak TS szkodzi TS-owi",
    "author":"Marcin Derucki",
    "date":"2018-01-05T00:00:00.000",
    "content":"\nNa temat stylu uprawiania polityki przez miejskie koło Towarzystwa Samorządowego w Turku wypowiadałem się już kilkukrotnie. Moja opinia w tej kwestii się nie zmieniła. Politycy z turkowskiego TS szkodzą zarówno sobie, ale też swoim kolegom w gminach. Bardzo ciekami mnie, dlaczego nikt ze struktur powiatowych i gminnych TS nie reaguje na ich działalność.\nZacznijmy jednak od sprawy budowy mieszkań czynszowych w Turku. Ostatnio TS znów poruszył temat budowy bloków z mieszkaniami miejskimi pod wynajem. Tym samym przypomniał, jak wyglądała ich 12-letnia „polityka” mieszkaniowa. Jeżeli polityką można nazwać sprzedawanie mieszkań komunalnych. Zresztą, nawet średnio zainteresowany mieszkaniec Turku wie, jak to za TS-u z mieszkaniami w Turku było. Pozostaje zadać sobie pytanie, co takiego się zadziało, że pod 3 kadencjach u władzy TS zmienia zdanie w tej kwestii?Wydarzenia ostatnich dni dają do myślenia nad tym, czy ktoś w ogóle panuje nad politycznymi wybrykami koła miejskiego TS. Przecież widać to jak na dłoni, że ich działania są skierowanie jedynie na to, aby zwyczajnie mścić się za porażkę w 2014 r. Brak w nich innej logiki i konsekwencji. Ale TS posiada struktury nie tylko w Turku. Co zatem do powiedzenia na działalność swoich turkowskich kolegów mają członkowie TS z Gminy Wiejskiej Turek? Przecież współpraca między miastem a gminą Turek jest świetnym przykładem na to, jak można lokalnie współpracować (patrz: Dni Turku i Gminy Turek, ulica Kaczmarskiego, itd.). Działania miejskiego TS dobrego klimatu dla tej współpracy nie robią.Jak w związku z powyższym myśleć o współpracy międzygminnej, współpracy na rzecz całego powiatu? Nie mówiąc już o wizerunku TS tworzonym przez kilku rządnych zemsty politykach. Czy ktoś się tym w ogóle przejmuje?Marcin Derucki"
  },
  {
    "title":"Marsz \"Ruszamy Turek!\", czyli wolna, ale aktywna niedziela",
    "author":"Marcin Derucki",
    "date":"2018-04-23T00:00:00.000",
    "content":"\nW minioną, wolną od handlu niedzielę, 22 kwietnia, odbył się pierwszy w tym sezonie marsz nordic walking „Ruszamy Turek!”. Wydarzenie to zorganizowane zostało przez stowarzyszenie Ziemia Turkowska, a poprowadzili je Dariusz Walaszek oraz Marcin Derucki. Prowadzone przez instruktorów grupy przeszły po ok. 8 km szlakami lasów Zdrojki Lewe.\n"
  },
  {
    "title":"Zemsta spraw niewyjaśnionych. Czas na konkretne odpowiedzi",
    "author":"Marcin Derucki",
    "date":"2018-08-03T00:00:00.000",
    "content":"\nNiepozamykane sprawy mszczą się jak najgorsze demony. Doświadczyłem tego w minionym tygodniu - osoby, które miały swój udział w haniebnych decyzjach minionych kadencji, zaczęły bezczelnie udawać świętych i wydawać bezpodstawne, kłamliwe opinie. To efekt tego, że do dziś co niektórzy samorządowcy nie zostali rozliczeni ze swoich poczynań w poprzednich kadencjach.\nOstatnie dni nauczyły mnie, że ludzie, którzy zachowywali się bezczelnie będąc u władzy, w opozycji się nie zmieniają. Popełniłem błąd odpuszczając im. My wszyscy, mieszkańcy Turku, po zmianie władzy poczuliśmy się zbyt dobrze, zapominając, że są jeszcze sprawy wymagające wyjaśnienia. Na szczęście jest jeszcze czas. Dlatego publicznie ogłaszam moje pierwsze pytania skierowane do Przewodniczącego Rady Miejskiej, Przewodniczącego Komisji Rewizyjnej oraz wszystkich radnych miejskich miasta Turek, którzy posiadają choć trochę przyzwoitości.Żądam, aby Rada Miejska zbadała sprawę sprzedaży PKS SA w Turku. Do dziś mieszkańcy Turku nie znają powodów, dla których tak potężne przedsiębiorstwo, które stało się własnością miasta (czyli wszystkich jego mieszkańców) zostało sprzedane za tak niską kwotę. Jako mieszkaniec Turku mam prawo wiedzieć, czy naprawdę nie było możliwości restrukturyzacji PKS-u i jego dalszego funkcjonowania. Poza właścicielem, PKS Turek miał swój Zarząd oraz Radę Nadzorczą, która nadzorowała jego funkcjonowanie. Rada Miejska wyraziła zgodę na sprzedaż, musiała więc znać sytuację w PKS SA w Turku. Kto zatem odpowiada za to, co działo się z PKS-em?Żądam informacji dlaczego w poprzedniej kadencji burmistrz nie pobrał opłaty planistycznej w kwocie ok. 200 000 zł od właściciela terenu po dawnym dworcu PKS. Ile konkretnie w poprzednich kadencjach było przypadków nienaliczenia opłat planistycznych? Ile nas to w sumie kosztowało?Żądam, aby Komisja Rewizyjna przyjrzała się dokładnie wydatkom na promocję w 3 poprzednich kadencjach samorządu miejskiego. W poprzednich kadencjach w Urzędzie Miejskim pracował DORADCA BURMISTRZA DS. MEDIÓW, wydawany był Głos Turku, w tygodniku Echo Turku urząd wykupywał wkładkę. Później z kasy miejskiej oraz z kas jednostek samorządowych wykupywane były materiały płatne w INFO (wydawanym przez wspomnianego doradcę ds. mediów). Ile nas to wszystko kosztowało?Czy radni bieżącej kadencji są na siłach sprawdzić i odpowiedzieć mieszkańcom Turku na powyższe zapytania? To na razie tyle. Kolejne zapytania skieruję już niebawem.Marcin Derucki"
  },
  {
    "title":"Pochwała politycznej głupoty",
    "author":"Marcin Derucki",
    "date":"2018-01-03T00:00:00.000",
    "content":"\nOd początku bieżącej kadencji miejska opozycja roztropnością nie grzeszy. Najpierw zwarła szeregi w Radzie Miejskiej przeciw burmistrzowi. Ponieśli tam sromotną klęskę, z której pozbierać się nie mogą. Teraz próbują opowiadać w swoich gazetkach i listach, czego to oni by nie zrobili dobrego dla naszego miasta. Ale najpierw muszą dostać się do władzy.\nBardzo byłoby mi do śmiechu, gdyby nie to, że obecny samorząd miejski musi odwracać skutki rządów poprzedniej ekipy politycznej. Tak właśnie kończy się udawanie, że w Turku nie ma problemów. Najpierw były opowieści o tym, że elektrownia będzie przez lata dawała ciepło i oskarżanie wszystkich trzeźwo myślących o niepokojenie mieszkańców. 1 stycznia br. widzieliśmy, jak kończy się takie zaklinanie rzeczywistości. Na szczęście na ostatnią chwilę pozyskano nowe źródło ciepła.W bieżącej kadencji turkowski TS raczył zauważyć, że ludzie wyjeżdżają z Turku. Dziwne, bo w latach 2002-2014 z Turku ubyło ponad 2700 ludzi. I co takiego TS z tym zrobił? Przez ponad 10 lat ich rządów nie budowano bloków i wyprzedawano mieszkania komunalne. A teraz ci sami ludzie chcą, aby przez 3 lata cudownie zatrzymać trend, do którego doprowadzili przez swoje 3 kadencję.Oderwanie TS-u od aparatu urzędniczego pokazało, że nie potrafią oni bez wsparcia specjalistów zaproponować mieszkańcom sensownego programu na zrównoważony rozwój Turku. To, co proponuje obecnie TS w swoich 8 priorytetach, to czysty populizm i cynizm: obniżyć podatki i inwestować na potęgę. Przez 12 lat nie wiedzieli jak pomóc (a może zwyczajnie nie chcieli?) zwykłym mieszkańcom, a teraz nagle, kiedy turkowianie ich odrzucili, wiedzą o ich potrzebach wszystko.Czy TS-owi wydaje się, że ludzie nie pamiętają już ich rządów? Dlaczego wtedy nie obniżali podatków i opłat, lecz je podnosili? Dlaczego wtedy nie wypełnili strefy inwestycyjnej przedsiębiorcami? Mogli budować bloki, geotermię, zatrzymywać mieszkańców w Turku, odnawiać starówkę...I jeszcze to wydawanie swojej „bibuły” na kredowym papierze w dniu 13 grudnia. Szczyt niedojrzałości (nie tylko politycznej). Uprawianie sentymentalizmów zrozumiałych jedynie dla garści podstarzałych solidarnościowców. Czy naprawdę TS-owi wydaje się, że są opozycjonistami czasów stanu wojennego? A może jutro ogłoszą, że są żołnierzami wyklętymi turkowskiej polityki?Jest to bardziej zabawne niż ekipa RiP+LPS bawiąca się w wielkich znawców spraw samorządu miejskiego. Bardziej zabawnie, niż RiP żądający komunikacji miejskiej. Szkoda tylko, że za czasów przewodniczącego RM Pańczyka miejski PKS sprzedano za parę tysiączków. Wtedy trzeba było myśleć o komunikacji miejskiej. O RiP i LPS można by pisać i pisać. Ale jaki w tym byłby sens…?Mimo wszystko pochwalam taką oto polityczną głupotę. Szczęśliwi są ludzie z TS, bo wydaje im się, że błyszczą. Szczęśliwa jest ich polityczna konkurencja, bo wie, że TS w ten sposób nie odzyska władzy. Oby jeszcze turkowianom stało się od tego lepiej.Marcin Derucki"
  },
  {
    "title":"O Kamieniu Niepodległości, czyli głazy ponad drzewa",
    "author":"Marcin Derucki",
    "date":"2017-06-12T00:00:00.000",
    "content":"\nTurecki Klub Ekologiczny proponuje postawienie Kamienia Niepodległości na 100. rocznicę odzyskania przez Polskę Niepodległości. TS popiera. Kamień ten zaczyna dzielić turkowskich radnych, okazując się bardzo wdzięcznym tematem do dyskusji.\nMnie natomiast fascynuje mnie to, że Klub Ekologiczny proponuje ustawienie akurat kamienia. Ekologia zawsze kojarzyła mi się z życiem. Przynajmniej taką symboliką posługują się stowarzyszenia i inne instytucje związane z szeroko pojętą ochroną środowiska naturalnego. Drzewo, krzew, od biedy nawet trawnik… ale kamień? W Turku kamienie kojarzą mi się co najwyżej z głazami wydobywanymi podczas prac na kopalnianych odkrywkach. Czyli z czymś, co lada dzień przeminie.Zapomniałem jeszcze o The Rolling Stones, ale nie o to w tym całym kamiennym przedstawieniu chodzi. No chyba, że właśnie przedwyborczy show must go on? Klub zaproponuje, TS poprze, bogoojczyźniany elektorat przyklaśnie.Przy okazji. Nie przypominam sobie, aby szacowne zrzeszenie ekologów zajęło stanowisko względem emisji zanieczyszeń do atmosfery przez elektrownię. Albo negatywnego wpływu odkrywek na lokalną przyrodę. Właściwie jedyna działalność Turkowskiego Klubu Ekologicznego kojarzy mi się z przyznawaniem symbolicznej statuetki i tytułu „Człowieka Zatroskanego o Środowisko” na Noworocznej Gali Samorządowej.Tymczasem w Turku powstała ciepłownia, która spełnia wszelkie ekologiczne standardy. Nawet bardziej, niż wymaga od tego typu zakładów Unia Europejska. Cały Turek przeżywa proces termomodernizacji na bezprecedensową skalę. Czy ktoś z turkowskich miłośników przyrody w ogóle to docenia? A może w Turku przedkładamy głazy ponad drzewa?Jak już zauważono na ostatnich obradach Rady Miejskiej Turku, ten martwy głaz jedynie podzieli (nie tylko symbolicznie) turkowian. Bo gdzie odbędą się kolejne obchody Święta Niepodległości? Pod pomnikiem Piłsudskiego czy w wokół Kamienia Niepodległości?Ale w Polsce zawsze łatwiej było ustawić pomnik, tablicę albo głaz, niż rzetelnie pracować na wspólne dobro.Marcin DeruckiPS A może komuś ciąży ta niepodległość niczym kamień na nerce?PPS (ładny skrótowiec) Skorzystałem z podpowiedzi i wygooglowałem frazę \"kamień upamiętniający\". No wyszło, że w Polsce jest KAMIENI KUPA. "
  },
  {
    "title":"Młodzież z gminy Brudzew na warsztatach dziennikarskich",
    "author":"Marcin Derucki",
    "date":"2017-11-29T00:00:00.000",
    "content":"\nOd 24 października do 28 listopada br. w Bibliotece Publicznej Gminy Brudzew odbywały się warsztaty dziennikarskie prowadzone przez Pana Marcina Deruckiego z portalu Turek.net.pl. W zajęciach wzięli udział uczniowie klas gimnazjalnych w Brudzewie.\nMłodzi ludzie mieli szansę spotkać się z pracą i twórczością dziennikarską a głównym celem warsztatów było zdobycie wiedzy na temat podstaw dziennikarstwa prasowego i internetowego. W zajęciach wzięły udział osoby bez jakiegokolwiek doświadczenia w tej dziedzinie. Wydarzeniem kończącym cykl warsztatów była wycieczka do redakcji zarówno portalu turek.net.pl jak i Echa Turku. W obu miejscach przyszli dziennikarze dowiedzieli się jak różna bywa praca w redakcji gazety i portalu internetowego, jak różnie wygląda miejsce pracy obu redakcji. Miejmy nadzieję, że udział w warsztatach pomógł przygotować do pracy przyszłych redaktorów i dziennikarzy a efekty ich „twórczości” będziemy mogli niebawem podziwiać.Wydarzenie zostało dofinansowane ze środków finansowych Ministra Kultury i Dziedzictwa Narodowego w ramach programu Partnerstwo dla książki, zadanie Książka, ach to ty! Animacja czytelnictwa po brudzewsku.materiał nadesłanytytuł pochodzi od redakcji"
  },
  {
    "title":"Powiat turecki na rozstaju. Czy koalicja przetrwa do wyborów?",
    "author":"Marcin Derucki",
    "date":"2017-09-13T00:00:00.000",
    "content":"\nCzy nie odnosicie Państwo wrażenia, że w powiecie tureckim dzieje się niespecjalnie za dobrze, lecz każdy z odpowiedzialnych za kondycję tego samorządu siedzi cicho? W sumie zbyt dobrze to tam się od dawna nie dzieje, taka natura powiatów, lecz ostatnie wydarzenia w szpitalu aż proszą się o jakieś konkretne stanowisko. Starosty i zarządu powiatu, radnych koalicji, a przede wszystkim radnych opozycji. Rozgrzeszyć można jedynie radną Szkudlarek-Graczyk, która jako jedyna na poważnie wzięła sobie kondycję turkowskiego szpitala do serca. Radni koalicji siedzą cicho, a opozycję powiatową zdają się bardziej zajmować sprawy samorządu miasta Turek.\nOd piątku, 1 września, ze starostwa powiatowego nie wypłynęła żadna oficjalna informacja związana z rezygnacją dyrektora szpitala powiatowego. Wszystko co wiemy oficjalnie, udało mi się wyciągnąć od starosty oraz dyrektora SP ZOZ podczas otwarcia Oddziału Chirurgii Ogólnej. Jednak i tutaj obydwaj panowie podają różne powody tego kadrowego trzęsienia ziemi. Dyrektor Klecha mówi o tym, że nie jest w stanie wykonać 100% planu, który sobie założył obejmując stanowisko szefa SP ZOZ. Starosta Seńko mówi tylko, że Dawid Klecha chce skorzystać z innej oferty pracy. Niebawem skończy się wrzesień, a starostwo nie informuje jaki ma pomysł na dalsze funkcjonowanie zadłużonego, jak nigdy dotąd szpitala.Dochodzą do tego inne problemy. Nadal mamy niepewną sytuację związaną z transportem zbiorowym w powiecie. Brak zdecydowanej reakcji na propozycję zagospodarowania byłego Domu Dziecka przez Wojsko Polskie. Poza tym kilka dni temu na jednym z lokalnych portali internetowych pojawił się tekst, uderzający w bliskiego współpracownika starosty, członka Zarządu Powiatu Tureckiego, Krzysztofa Przygońskiego. Nie ulega wątpliwości, że sprawa opisana w rozsyłanym lokalnym politykom oraz mediom anonimie, powinna zostać zbadana i wyjaśniona. Choć dla mnie osobiście skandalem jest już sam fakt, że samorząd powiatowy przekazuje stowarzyszeniom działającym przy szkołach średnich (których powiat jest organem prowadzącym) po 13 tysięcy zł. Oficjalnie pieniądze zostały przyznane na realizację zadania publicznego w zakresie nauki, edukacji, oświaty i wychowania. W praktyce 39 tys. zł zostało przekazane na 3 festyny. Ile w nich edukacji i wychowania, a ile pretekstu do dawania ludziom możliwości uprawiania zbiorowych zachowań ludycznych? To już musicie Państwo sami ocenić.Sytuacja w powiatowym samorządzie wygląda na bardziej napiętą niż w roku 2011, kiedy po 7 miesiącach odwołano Dariusza Młynarczyka z funkcji starosty. Koalicjanci stwierdzili wtedy, że „Młynarczyk wyczerpał swoje możliwości w zarządzaniu powiatem a jego dalsze funkcjonowanie na stanowisku starosty zagraża dobru powiatu tureckiego”. Dwa lata później Ryszard Bartosik rozpoczął wojnę plakatową ze Zbigniewem Bartosikiem oraz Władysławem Karskim, tak pisząc w jednym ze swoich tekstów: „Nie ma sytuacji bez wyjścia i szpital w Turku należy ratować. Warunkiem jest jednak ustąpienie Zbigniewa Bartosika i Władysława Karskiego ze stanowisk w powiecie. Ci panowie nie gwarantują bowiem odpowiedzialnego podjęcia działań na rzecz naprawy szpitala.” Dług szpitala był wtedy prawie 3 mln zł mniejszy niż obecnie.Przyznacie więc, drodzy Czytelnicy, że w obecnej sytuacji, zasugerowanie staroście Seńce, aby podał się do dymisji, nie będzie czymś nie na miejscu. Również powiatowi koalicjanci powinni sobie odpowiedzieć na pytanie, czy taka polityka nie szkodzi samorządowi powiatowemu oraz im samym. Ktoś w końcu musi się zacząć pytać o istotne dla powiatu sprawy. Lecz jakimś dziwnym trafem powiatowych rajców bardziej interesuje kondycja miasta Turek. Niektórzy wręcz chorują na to miasto.Marcin Derucki"
  },
  {
    "title":"Kościuszko. Rewolucjonista, którego nie znamy",
    "author":"Marcin Derucki",
    "date":"2017-03-09T00:00:00.000",
    "content":"\nRepublikanin, antyklerykał, abolicjonista i orędownik zniesienia pańszczyzny. Tadeusz Kościuszko wyprzedzał swoją epokę nie tylko w kraju swoich narodzin, ale i w nowoczesnym państwie jakim były Stany Zjednoczone Ameryki. Niestety, w Polsce w XXI w. jego poglądy i czyny mogą wydawać się na wskroś liberalne. Ale to raczej problem teraźniejszej Polski, niż samego Kościuszki, który zmarł równo 200 lat temu. W czasach, kiedy demokracja liberalna przeżywa kryzys, warto przypomnieć postać tego wielkiego Obywatela.\nSejm RP ustanowił rok 2017 rokiem Tadeusza Kościuszki. Rocznica ta jednak obchodzona jest raczej po cichu, no może poza Krakowem, gdzie co roku wspominana jest Insurekcja stanowiąca jeden z epizodów niezwykle barwnego i ciekawego życia Kościuszki. Czy zatem postać Naczelnika nie jest wygodna dla konserwatystów spod znaku PiS? Przecież przez lata osoba Tadeusza Kościuszki pojawiała się na sztandarach niemal wszystkich środowisk politycznych II RP, które czerpały z życiorysu bohatera potrzebne im akurat motywy. Pasował socjalistom, ludowcom, trochę wcześniej konserwatystom z krakowskich Stańczyków. W PRL komuniści z powodzeniem ubrali go na czerwono.Całego bogatego życiorysu Tadeusza Kościuszki nie sposób oddać nawet w najdłuższym artykule prasowym. Na potrzeby niniejszego tekstu przedstawię jedynie te wyjątki z jego życia, które wg mnie stanowią o jego wyjątkowości. Niemniej jednak zachęcam do szczegółowego zapoznania się z sylwetką Kościuszki i poszukiwania bardziej szczegółowych opisów jego czynów.Żołnierz i inżynier. Wielu młodych Polaków żyjących w XXI w. mogłoby z powodzeniem utożsamiać się Tadeuszem Kościuszko. Ten młody, bardzo dobrze wykształcony mężczyzna pochodził ze starego szlacheckiego rodu. Majątek jego rodziny był znacznie zadłużony, więc Kościuszkowie oddali się pod protekcję rodu Czartoryskich. Młody Tadeusz ukończył Szkołę Rycerską założoną przez króla Stanisława Poniatowskiego, jednak nie mógł po niej znaleźć odpowiedniego zatrudnienia. Kiedy tylko nadarzyła się okazja wyjechał do rodzących się w bólach Stanów Zjednoczonych Ameryki. Tam szybko udowodnił, że posiada ponadprzeciętne umiejętności wojskowe i inżynieryjne wspomagając amerykańskich buntowników w walce z Anglikami oraz budując fortyfikacje.Abolicjonista. To w USA, pod wpływem swojego czarnoskórego adiutanta, Agrippy Hulla, w Kościuszce ukształtowały się silne antyniewolnicze poglądy. Pod koniec życia upoważnił on swojego przyjaciela Thomasa Jeffersona, aby za pieniądze ze spadku po nim wykorzystał na wykupienie i uwolnienie Murzynów. Pomimo zapewnień, trzeci prezydent USA nie wykonał ostatniej woli Naczelnika i nie skorzystał z możliwości bezkosztowego uwolnienia swoich niewolników. Dzięki swoim poglądom Kościuszko mógł w Polsce, podczas walk z zaborcami, szczerze zabiegać o zaangażowanie mas ludowych, obiecując im wyzwolenie od pańszczyzny oraz inne swobody obywatelskie.Warto w tym miejscu zaznaczyć, że nie sposób porównywać tzw. „niewolnictwa atlantyckiego” do sytuacji polskiego chłopa za czasów Naczelnika. Niewolność chłopów stanowiła bardziej złożone i różnorodne zjawisko, co nie oznacza, że niewolnica na ziemiach polskich, litewskich, białoruskich i ukraińskich nie było.Republikanin. Poza walką Tadeusz Kościuszko prowadził działalność polityczną, wykorzystując płynące z Francji prądy oświeceniowe i rewolucyjne do utworzenia w Polsce republiki. Wraz z Józefem Pawlikowskim prowadził polemikę z J.J. Rousseau, który uważał, że wyzwolenie ludu polskiego powinno odbywać się stopniowo, w drodze ewolucji społecznej. W odpowiedzi powstała broszura „Czy Polacy wybić się mogą na niepodległość?”, w której Kościuszko głosił, że lud polski należy wpierw wyzwolić, a następnie „oświecić”, edukując przyszłych, świadomych obywateli. Niestety złożony kontekst krajowy i międzynarodowy zmuszał często Kościuszkę do hamowania swojego radykalizmu, szczególnie kiedy zabiegał o wsparcie środowisk szlacheckich i arystokratycznych.Warto też pamiętać, że Tadeusz Kościuszko odmówił zaangażowaniu się po stronie Napoleona, gdyż byłoby to sprzeczne z jego przekonaniami.Antyklerykał. Tadeusz Kościuszko był deistą uznającym istnienie Boga, który stworzył świat, lecz nie ingeruje w jego funkcjonowanie. Kościół Katolicki oceniał jak najgorzej, uważając, że kler niewoli lud, straszy go, a sam pławi się w przywilejach. Ponadto Kościuszko pamiętał, iż to hierarchowie Kościoła Katolickiego poparli konfederację targowicką.W swoim tekście pt. „Kim był Pierwszy Polak?” Åukasz Dąbrowiecki upatruje w Tadeuszu Kościuszce pierwszego polskiego Obywatela posiadającego pełną świadomość narodową. Dąbrowiecki analizując poglądy, a przede wszystkim rewolucyjną działalność Naczelnika w czasach formowania się pierwszych państw narodowych, uznaje, że Kościuszko był pierwszym Polakiem w ogóle. Warto przy tym nadmienić, że świadomość narodowa oraz powstawanie państw narodowych (które najlepiej obsługiwały rodzący się kapitalizm) w końcach wieku XVIII nie mają wiele wspólnego z nacjonalizmami szalejącymi w Europie na początku XX w.Marcin Derucki"
  },
  {
    "title":"WOT or not? Czy batalion przysłuży się turkowianom?",
    "author":"Marcin Derucki",
    "date":"2017-08-22T00:00:00.000",
    "content":"\nW ubiegłym tygodniu w Turku rozgorzała dyskusja na temat utworzenia siedziby batalionu Obrony Terytorialnej (bOT) w siedzibie dawnego Domu Dziecka. Pomysł ten, lansowany przez posła Ryszarda Bartosika (PiS), zyskał wielu entuzjastów, ale pojawiły się też głosy sprzeciwu. Przyjrzyjmy się więc, co prowincjonalne miasteczko Turek może zyskać, a co stracić, na utworzeniu batalionu OT na swoim terenie.\nKiedy dowiedziałem się o tym, że w Turku planowana jest lokalizacja batalionu Obrony Terytorialnej oraz usłyszałem, jakie korzyści może nasze miasteczko z tego mieć, stwierdziłem, że być może to pierwszy zwiastun deglomeracji (proces mający na celu zahamowanie wzrostu zagęszczenia ludności, ale o tym innym razem). Niestety, po doczytaniu, gdzie mają powstawać poszczególne dowództwa, mój entuzjazm zgasł.Jak czytamy na stronie MON, lokalizacje Brygad OT (BOT) oraz składających się na nie batalionów (bOT) oparte są przede wszystkim na analizie podziału administracyjnego kraju. Decyzja o tym, gdzie powstanie dany kompleks koszarowy zapada po ocenie dostępnej infrastruktury, przy czym (jak to ma miejsce w Turku) brane pod uwagę są nie tylko jednostki Wojska Polskiego. Dowództwa BOT będą zlokalizowane w stolicach województw (co przekreśla ideę deglomeracji). Dotychczasowe bataliony powstały w Białymstoku, Lublinie, Rzeszowie oraz w Siedlcach, więc (poza Siedlcami) w miejscach, gdzie zlokalizowane są brygady.Informacja o planach zlokalizowania batalionu OT w Turku, w miejscu dawnego Domu Dziecka przy ul. Konińskiej, została podana oficjalnie podczas obchodów Święta Wojska Polskiego, albo jak kto woli 97. rocznicy \"Cudu nad Wisłą\". Wtedy też poseł Ryszard Bartosik apelował do władz powiatu tureckiego (właścicieli nieruchomości), aby nie sprzedawano dawnej siedziby Domu Dziecka wraz z okalającym go parkiem, lecz przekazano mienie na rzecz Armii Polskiej. Poseł Prawa i Sprawiedliwości argumentował swój apel tym, że dla Turku będzie to decyzja historyczna, mająca wpływ na militarne bezpieczeństwo i rozwój gospodarczy całego regionu, ale też na wzrost bezpieczeństwa podczas zagrożenia żywiołami.Według informacji mjr. Sylwina Donarta, Szefa Wydziału Rekrutacji WKU w Koninie, założenie w Turku komendy WOT to szansa na odrestaurowanie zabytku, ale też ściągnięcie ok 75 żołnierzy wraz z rodzinami. Dzięki siedzibie WOT w Turku raz w miesiącu szkolonych byłoby 300 rezerwistów. - Są to także dodatkowe miejsca pracy dla personelu cywilnego oraz szansa dla lokalnych firm, które zabezpieczałyby prawidłowe funkcjonowanie batalionu – przekonywał pod pomnikiem Piłsudskiego mjr Donart.Oczywiście pojawiły się głosy przeciwne pomysłowy utworzenia bOT w Turku. Poza licznymi komentarzami, które pojawiły się pod artykułem dot. tej sprawy, na jednej z lokalnych stron internetowych pojawił się tekst, w którym zadano sobie pytanie, czy starosta Seńko zrobi prezent Macierewiczowi. Czuć jednak z daleka, że treści, nie poparte nawet pobieżną analizą zysków i strat, przesiąknięte są polityką.We wspomnianym tekście stwierdzono, że nieodpłatne oddanie nieruchomości wycenionej na niemal 5 mln zł, byłoby działaniem na szkodę powiatu. Nie jest żadną rewelacją, że budżet powiatu ledwo się dopina, a miejscowy szpital powiatowy jest poważnie zadłużony. Jednak można domniemywać, że nawet jeżeli udałoby się sprzedać nieruchomość za całkiem przyzwoitą kwotę, to pieniądze przeznaczone zostaną na festiwal przedwyborczych inwestycji. Trudno jednak przewidzieć, czy będą to inwestycje w Turku, czy może kolejna, nowa infrastruktura na wsiach. Co do samego zaś WOT należy przyznać, że niepewny jest los tej inicjatywy po ewentualnej przegranej Prawa i Sprawiedliwości w kolejnych wyborach parlamentarnych.Z kolei na lokalnych forach anonimowi nostadamusowie, którzy przewidują konflikt zbrojny z Rosją, wskazują, że konsekwencją powstania w Turku koszar, będzie atak na nasze miasteczko. Jednak na pytanie, czy powinniśmy się takiego ataku obawiać, i czy w ogóle powinniśmy obawiać sie wojny, postaram się odpowiedzieć w jednym z kolejnych tekstów.Chowając do kieszeni całą antypatię względem ministra Macierewicza i jego naczelnego projektu, muszę przyznać, że niewykorzystanie szansy na pozyskanie nowych mieszkańców miasta, nowego kontrahenta dla lokalnych przedsiębiorców oraz rotujących rezerwistów-konsumentów, byłoby co najmniej błędem.Marcin Derucki"
  },
  {
    "title":"Gmina, która dusi Turek",
    "author":"Marcin Derucki",
    "date":"2017-04-08T00:00:00.000",
    "content":"\nNa co dzień nie reaguję na głupoty, które ktoś sobie gdzieś publikuje w internecie w celu zwrócenia uwagi Czytelników. Jednak ostatnio poruszony na internetowej stronie Dariusza Młynarczyka temat jest dla miasta Turek bardzo istotny. Niestety, ktoś kto publikuje na stronie polityka PO artykuły (nie wiadomo kto, to chyba jakaś tajemnica) zamiast wyciągnąć odpowiednie wnioski z zestawienia ukazanych danych, szybko wywnioskował, że wszystko co złe, to Antosik. Ale zacznijmy od początku.\nW Banku Danych Lokalnych GUS można odnaleźć informacje dotyczące wewnętrznego salda migracji dla gmin powiatu tureckiego. W wynikach za ostatni rok widać, że w mieście Turek ubyło 277 mieszkańców, za to w gminie wiejskiej Turek przybyło 182 nowych mieszkańców (poza tym mieszkańców nieznacznie przybyło w Malanowie i Przykonie, a nieznacznie ubyło we Władysławowie, Dobrej i Tuliszkowie). Oczywiście anonimowi autorzy odtrąbioli wielką porażkę burmistrza Antosika, jakby 3 lata jego rządów wywróciły do góry nogami dotąd nieskalaną demografię naszego powiatu. „Wielki popis” wiedzy socjologicznej i szczyt umiejętności dedukcji ze szczyptą polityki i cynizmu.Tekst bym zignorował, jednak porusza on ważny dla mnie, jako turkowianina, temat. Niestety, anonim, który go redagował, wyciągnął nie tyle błędne, co szkodliwe dla Turku wnioski. A w tekście tym przedstawiono kolejny dowód na to, jak gmina wiejska Turek dusi niczym boa, całe miasto Turek. Temat poruszałem kilka lat temu, przy okazji opublikowania wyników diagnozy potencjałów i barier rozwojowych dla powiatu tureckiego. Chyba czas na małe przypomnienie.W związku z tym pozwolę sobie zacytować fragment z tejże diagnozy: - Należy [...] zaznaczyć, iż w powiecie tureckim buduje się mniej [mieszkań – przyp. MD] w porównaniu do całego województwa wielkopolskiego oraz sąsiednich powiatów – podkreślają w przeprowadzonej kilka lat temy diagnozie analitycy, alarmując jednocześnie o zbyt niskich zasobach mieszkań komunalnych dla osób, których nie stać na własne mieszkania i domy. Dalej w dokumencie czytamy, że mimo tego, iż w powiecie tureckim w stosunku do roku 2002 liczba nowych mieszkań zwiększyła się o 54%, to rozwój ten odnotowywany jest jedynie na terenach wiejskich, przy jednoczesnej stagnacji budownictwa w miastach: - Porównując rok 2002 do roku 2012 należy stwierdzić, iż największy wzrost zasobów cechuje gminę wiejską Turek (o 32,5%) oraz gminę Przykona (17,9%).Czy zatem burmistrz Antosik, który rozpoczął program budowy mieszkań socjalnych oraz komunalnych przyczynia się do wzrostu migracji z miasta do gmin, czy też stara się temu przeciwdziałać? Odpowiedzmy sobie też na pytanie, który z burmistrzów sprzedał najwięcej zasobów mieszkaniowych miasta? Ostatecznie zadajmy sobie pytanie, która z opcji politycznych przez lata rządziła w mieście i w okalającej miasto gminie, i dlaczego nie doprowadziła do fuzji gmin, tak jak zrobiono to np. we Wrześni?Powiedzmy to otwartym tekstem: jeżeli już kogoś stać, to buduje sobie dom w gminie, która utrzymuje znacznie niższe podatki niż miasto. Oczywiście potem taki mieszkaniec wymaga od wójta kanalizacji, drogi asfaltowej, chodnika i innej infrastruktury, ale za co ta gmina ma budować, jak nie ma kasy z podatków? Jakby tego było mało to taki mieszkaniec gminy wiejskiej robi zakupy i pracuje w Turku, jeżdżąc po drogach utrzymywanych przez turkowian, prowadzi swoje dzieci do szkół i przedszkoli miejskich, korzysta z miejskiej pływalni, biblioteki, kina, itd. Ale podatki płaci w gminie. Czy to jest fair?Jeżeli Dariusz Młynarczyk na serio myśli o wpływaniu na opinię publiczną, to radzę mu zacząć myśleć o turkowianinach na poważnie. Anonimom prowadzącym portal, którego Młynarczyk jest wydawcą podpowiem tylko, że biorą oni odpowiedzialność za całą społeczność lokalną. Portal to nie maszynka do wygrywania wyborów. A takimi „artykułami”, jak ten o migracjach, można tylko zaszkodzić miastu, a nie mu pomóc.Marcin Derucki"
  },
  {
    "title":"Warsztaty wokalne i dziennikarskie w Przystani",
    "author":"Marcin Derucki",
    "date":"2017-07-07T00:00:00.000",
    "content":"\nStowarzyszenie Przystań w Turku zaprasza do udziału w warsztatach wokalnych i dziennikarskich realizowanych w ramach projektu \"Edukacja Kulturalna\". Projekt jest współfinansowany przez: Gminę Miejską Turek.\nWarsztaty dziennikarskie poprowadzi pan Marcin Derucki, redaktor portalu internetowego Turek.net.pl. Warsztaty odbędą się w dniach od 27 lipca do 13 sierpnia 2017 w siedzibie Stowarzyszenia Przystań, ul.Browarna 13, Turek. Uczestnicy warsztatów będą relacjonować wydarzenia Akademii Letnich Spotkań Artystycznych - ALSA 2017.Warsztaty wokalne poprowadzi Pani Aneta Janiak – nauczycielka muzyki Gimnazjum nr 1 w Turku. Warsztaty odbywać się będą od 4 do 13 sierpnia 2017 w Muzeum Miasta Turku im.J.Mehoffera W ramach warsztatów uczestnicy przygotują prezentacje wokalne oraz wystąpią gościnnie w spektaklu Akademii Letnich Spotkań Artystycznych - ALSA 2017.W warsztatach może wziąć udział młodzież od 12 roku życia wokalnie lub pisarsko uzdolniona, zainteresowana rozwojem i prezentacją swoich umiejętności. Warunkiem uczestnictwa w warsztatach dziennikarskich i wokalnych jest wypełnienie i dostarczenie karty zgłoszenia do 27.07.2017 roku do siedziby stowarzyszenia Przystań kartę zgłoszenia udziału w warsztatach można pobrać ze strony internetowej Stowarzyszenia Przystań lub w Międzypokoleniowym Klubie Kultury, ul.Browarna 13.Dodatkowe informacje - tel.kontaktowy 602 396 399. Liczba miejsc ograniczona."
  },
  {
    "title":"Ten klimat nikomu nigdy nie służył",
    "author":"Marcin Derucki",
    "date":"2017-06-23T00:00:00.000",
    "content":"\nZ niemałą satysfakcją odnotowuję, że bezimienny, wręcz mityczny „Zarząd TS” odrdzewił ostatnio jeden ze swoich gwoździ do politycznej trumny. Gwóźdź ów zwie się „miasto w klimacie Mehoffera”. Dziwne, bo klimat ten nie tylko nie służył naszemu miastu, ale, jak się potem okazało, i samemu Towarzystwu Samorządowemu. Cóż za „geniusz” politycznych podchodów wpadł na to, aby o tym przypomnieć? Tego chyba nawet sami panowie z TS nie wiedzą. Nie przeszkadza im to jednak w ciągłym pogrążaniu swojej politycznej formacji. I to nie tylko w mieście, ale całym powiecie.\nChcieli przypomnieć, jakie to środki zewnętrzne pozyskiwali, a przy okazji poskrobać trochę piętę burmistrzowi Antosikowi, a wyszło jak zwykle. Trochę żenująco, trochę komicznie. Wygląda na to, że nadal w miejskich strukturach TS nie wyciągnięto wniosków z wyborczej porażki, co skutkuje takimi właśnie tekstami, które ostatnio wymalował zarząd miejski TS. Tak ad hoc, bez głębszej refleksji.Panowie z TS stwierdzili, że jeżeli burmistrz Turku pojechał do Sejmu wraz z wystawą „Józef Mehoffer i jego turkowskie dzieło”, to od razu chce się ugrzać w blasku „miasta w klimacie Mehoffera”. Jak na to wpadli? Nie mam pojęcia. Dam sobie za to rękę uciąć, że jeżeli burmistrz nie pojechałby do Warszawy, to TS pisałby, iż nie wypełnia on należycie swojej funkcji. Oczywiście TS widzi przy tym okazję do przypomnienia, ile to pieniędzy z UE pozyskał na projekty związane z mehofferyzacją. Ja natomiast chciałbym przypomnieć na czym polegała istota krytyki tego właśnie projektu.Bo tak właściwie to co mnie, zwykłemu mieszkańcowi Turku, dały te miliony zł pozyskane na „klimat Mehoffera”? Widzę, że upada miejski PKS, nie mam szans na własne mieszkanie, a Zdzisław Czapla chwali się, ile to milionów pozyskał dla Turku. Na co? Ano na malowidła w kościele i na imprezę, która w najlepszych momentach przyciągnęła trochę seniorów. 1,2 mln zł na 3 imprezy, na których frekwencja nie przebiła przeciętnego wiejskiego festynu.To właśnie powodowało i nadal powoduje we mnie wściekłość. Dlaczego burmistrz z TS nie walczył o środki na budowę mieszkań komunalnych i socjalnych? Åatwiej było brać pieniądze na to, na co akurat dawali. Tylko co przeciętny turkowianin z tego ma?Piszecie o mnie, jako o jednej z osób, które wg was wyśmiewały festiwal mehofferowski. Panowie, wydawano po 400 tys. zł na 2-dniowy festynik w parku! Na co poszły te pieniądze pytam się was panowie z TS?! Bo ja nie wiem. Gdyby nie moje działania i wsparcie redakcji portalu Turek.net.pl, to polichromie nie miałyby nawet swojej strony w Internecie (www.mehoffer.org.pl, do dziś przez nas utrzymywana). Tak oto myśleliście o promocji dzieła Józefa Mehoffera w Turku.Zatem publicznie pytam: czy wy z konia spadliście i głowy potłukliście? Czy może z tego bicykla, który przyjeżdżał na wasz „festiwal”?Marcin Derucki"
  },
  {
    "title":"TS-u wątła wizja miasta. Czy radny Groblica nie widzi problemu z mieszkaniami?",
    "author":"Marcin Derucki",
    "date":"2017-05-06T00:00:00.000",
    "content":"\nNie będę robił żadnej tajemnicy z mojego naczelnego poglądu na lokalną politykę, który brzmi, iż Towarzystwo Samorządowe to najbardziej szkodliwa dla naszego miasta formacja (o innych gminach wypowiadać się na razie nie będę). Niejednokrotnie dałem tego wyraz w swoich tekstach. Problem (TS-u, nie mój) polega na tym, że jego akolici regularnie dostarczają swoim oponentom politycznej amunicji. I to najcięższego kalibru.\nŻeby nie sięgać pamięcią zbyt daleko, kilkanaście tygodni temu turkowianie z wypiekami na twarzach przyglądali się, jak miejscy radni z TS rzucali się na wszystkie możliwe polityczne bagnety, kiedy to próbowali przeforsować powstanie 5 podstawówek. Nie bez powodu zastanawiałem się przy tej okazji, czy w Towarzystwie Samorządowym ktoś tam jeszcze myśli. Widzę, że podobnie sprawa będzie wygląda przy przygotowaniach pod budowę mieszkań czynszowych z programu Mieszkanie Plus.Rozumiem, że widmo w postaci byłego burmistrza Czapli nie pozwoliłoby TS-owi poprzeć pomysł Romualda Antosika na budowę mieszkań komunalnych. A wystarczyłoby, że podczas dyskusji nad przekazaniem miejskich gruntów pod mieszkania czynszowe radni TS obrali strategię pt. „siedzimy cicho”. Ostatecznie, 2 godzinach marudzenia, TS i tak zagłosował \"za\". Nie przeszkadza to radnemu Groblicy po sesji pisać komentarze, w których zastanawia się, czy miastu, a właściwie spółce miejskiej, OPÅACA SIą budować bloki z mieszkaniami czynszowymi.Doprawdy rachityczna jest wizja TS na funkcjonowanie miasta. W tym miejscu więc zapytuję publicznie Romana Groblicę, czy nie widzi on w ogóle problemu z mieszkaniami w mieście Turek?Tu nie ma czasu, by dzielić włos na czworo. Przez ostatnie lata problem mieszkaniowy w Turku urósł do niewyobrażalnych rozmiarów. Trzeba korzystać z okazji i budować. To nie ma nic wspólnego z dobroczynnością, ale z trzeźwym, strategicznym myśleniem o mieście. Inaczej ludzie młodzi zagnieżdżą się gdzie indziej, ubędzie nam podatników, a potencjalni inwestorzy nie będą mieć rąk do pracy.***Przy okazji warto zwrócić uwagę no to, że po upadku tzw. koalicji anty-Antosikowej, kiedy już Rada Miejska odrzuciła powyborcze emocje i zaczęła we względnym spokoju pracować, radni SLD zostali sprowadzeni do roli potakiwaczy. Czy to w sprawie wprowadzenia nowego systemu szkół, czy też przy okazji mieszkań czynszowych. Burmistrz Romuald Antosik udowodnił radnym tej niby-lewicy, że także na poziomie samorządu można z powodzeniem realizować socjalny, nastawiony na przeciętnego mieszkańca program. I to bez pomocy radnych SLD.Choć w sprawie mieszkań Antosik zyskał silnego sprzymierzeńca w postaci rządu, to nadal musi się on siłować z żywymi, post-solidarnościowymi skamielinami, które głoszą, że własny dom\/mieszkanie trzeba sobie kupić za „swoje”, co w praktyce sprowadzało się do zaciągnięcia niewolniczego kredytu hipotecznego na długie lata. Nawet gdy mieszkania będą już budowane przez miejską spółkę, to należy pamiętać, że została ona przez miasto powołana w jakimś konkretnym celu. A tym celem jest zaspakajanie zbiorowych potrzeb mieszkańców. Temu zresztą miała służyć także spółka miejska PKS, ale każdy wie, jak zakończyła się ta sprawa.Miasto to nie firma, a wynajem mieszkań komunalnych ludziom, których nie stać na własne M, nie jest sposobem na pomnażanie majątku! Muzeum i inne instytucje kultury (nie tylko w Polsce) nigdy nie będą na siebie zarabiały. A jednak wszyscy uznajemy, że w naszym interesie społecznym leży ich utrzymywanie. Zapomnijmy więc o tym, co przez ostatnie ćwierć wieku mówili nam neoliberałowie. W interesie takich miasteczek jak Turek jest dbałości o podstawowe potrzeby mieszkańców oraz perspektywiczne myślenie o nowych mieszkańcach. Nie oszukujmy się, ze 2 bloki załatwią od razu sprawę. Ale ktoś musi zrobić pierwszy krok w tym kierunku.Marcin Derucki"
  },
  {
    "title":"Polityka brukowa przegrańców",
    "author":"Marcin Derucki",
    "date":"2017-05-15T00:00:00.000",
    "content":"\nSłuchając niektórych przegranych polityków, albo zaglądając na inne lokalne portale internetowe, wydaje mi się, że ktoś tu żyje w jakimś innym, wyimaginowanym Turku. W Turku, w którym zimą trzeba będzie palić chrustem, z którego wszyscy uciekają na wielką emigrację, a na każdym urzędniczym stanowisku pozatrudniani są ludzie bez kompetencji. Niestety, z racji wykonywanego zawodu, muszę wysłuchiwać tych krzykaczy i być na bieżąco ze wszystkimi publikacjami dotyczącymi naszego miasta. Nawet tymi najbardziej bezsensownymi, pisanymi przez ludzi, którzy na własne życzenie, znaleźli się na marginesie życia politycznego. Ludzi, którzy z racji braku argumentów, muszą uprawiać politykę sięgającą bruku.\nPolitykę brukową uprawiają bez zażenowania wszyscy, którzy po ostatnich wyborach znaleźli się poza politycznym nawiasem. Podczas tegorocznego pierwszomajowego wiecu robił to Marczewski, który krzyczał o tym, że „z dużą dozą prawdopodobieństwa, możemy powiedzieć, że dostawy ciepła z firmy GETEC mogą być zagrożone”. Facet tak mocno mnie przeraził, że tego samego dnia zacząłem zbierać chrust na zimę. Szczęśliwie przedwczoraj do Turku przyjechali niemieccy inwestorzy, którzy stwierdzili, że Marczewski wyssał to wszystko z palca (albo z parówki, nigdy nie byłem najlepszy z j. niemieckiego).Również porównanie przez MMM nowych członków rad nadzorczych miejskich spółek do niesławnego Misiewicza, pokazuje, jak mocno „przegrańcy” sięgnęli bruku. Czy Marczewski wolałby, aby zamiast radców prawnych, adwokatów oraz dyrektora dużej firmy produkcyjnej, burmistrz wziął do rad nadzorczych np. panią przedszkolankę? To by dopiero był skandal. Ale jak się nie ma argumentów, to uprawia się populistyczną ściemę.***Za to przegrana Zdzisława Czapli bardzo dobrze mu służy, stymulując jego fantazję. Tym razem Czapla wraca jako geotermalny zbawca naszego miasta. Dziwi mnie tylko, że geotermalne źródła wybiły w Turku dopiero po wybraniu na fotel burmistrza Romualda Antosika, wcześniej zatrzymując się w Uniejowie. Nawet „Założenia do planu zaopatrzenia w ciepło, energie elektryczną i paliwa gazowe”, uchwalane na koniec 2014, nie przewidywały wykorzystania ciepłej wody z ziemi. Ciekawe co Czapla ma w tej sprawie do powiedzenia radnemu Dariuszowi Jasakowi, który w poprzednich kadencjach ze swoimi zapytaniami o geotermię był regularnie przez byłego włodarza ignorowany.Głupi myślałem, że wraz z utratą władzy pewne osoby zaczną twardo stąpać po ziemi i Wielkie Baśnie TS-u dobiegną końca (bo czy ktoś brał na serio „miasto w klimacie Mehoffera” oraz „Dni Sera”, które miały ściągnąć rzesze turystów, albo też system śmieciowy niczym luksusowy samochód?). Turkowscy podatnicy mogą jedynie pokładać nadzieję w tym, że tematem energii geotermalnej w Turku od początku do końca zajmie się ktoś, kto trzeźwo patrzy na potrzeby mieszkańców oraz na miejski budżet. I jeżeli temat nie będzie opłacalny, powie zwyczajnie „basta!”***Brukowi politycy w bardzo prymitywny sposób reagują na powyborczą rzeczywistość. Ciekawe natomiast jest to, jak co niektóre turkowskie media elektroniczne łykają ich „pomysły”, jak pelikan rybę. Bez żadnego krytycznego spojrzenia na suflowane tematy. Żeby to jeszcze poprzestać na byciu główną tablicą na oświadczenia TS-u, albo na podbite „Lewe Oczka” Marczewskiego. Ale „Różowi” bez zażenowania puszczają na swoich stronach paszkwile pisane przez anonimów. Ciekawe, czy jak podpiszę się Misiu Pysiu i wyślę do nich list, w którym napiszę, że „Różowi” nie noszą bielizny, to też go opublikują u siebie? A może wpierw sprawdzą jakie są fakty.***Oczywiście zaraz jacyś anonimowi opluwacze będą uskuteczniać wpisy, że Derucki broni Antosika jak niepodległości, i takie tam. Tylko, że wszyscy ci „przypadkowi” komentatorzy szybko pozapominali, jak wyglądał Turek za czasów Czapli. Spore sumy na PR oraz na reklamy w INFO, drogi system śmieciowy, przepychanie planu zagospodarowania placu po ZPJ „Miranda” bez zachowania przepisów (co poskutkowało uchyleniem tej uchwały przez wojewodę, ale też kompromitacją burmistrza i rady miejskiej), cała historia przejęcia i upadku PKS Turek, sprawa nienaliczonych opłat planistycznych…Ale dla brukowych polityków najważniejsze jest to, gdzie mieszka Antosik. Może niedługo zaczną pytać co jadł na obiad, albo jak się miewa jego pies? Ja na ich miejscu zająłbym się ostatecznym wyjaśnieniem tego, gdzie mieszka Adrian Wielogórski z TS. Albo gdzie buduje się kolejny radny TS, Roman Groblica. Otóż ustawodawca nie wspomina nic o obowiązku zamieszkania wójta\/burmistrza\/prezydenta na terenie danej gminy. Określa natomiast, gdzie powinien zamieszkiwać (nie mylić z zameldowaniem) radny gminny. W ustawie o samorządzie napisane jest wprost, że ten powinien zamieszkiwać teren gminy. Ale o tym szczególe się już nie mówi i nie pisze.O prawdziwych kontrowersjach i problemach tego miasta przestano już mówić. Ważne, aby na każdym kroku dowalić Romualdowi Antosikowi. Tak oto lokalna opozycja sięga bruku tylko po to, aby odzyskać utracone stołki.Panowie, zróbcie coś bez ściemy!Marcin Derucki"
  },
  {
    "title":"Miał być pierwszomajowy show, wyszło dno",
    "author":"Marcin Derucki",
    "date":"2017-05-05T00:00:00.000",
    "content":"\nMiał być show, a wyszedł lichy występ (bo wystąpieniem tego nazwać nie można). Podczas Święta Pracy w Turku Marian Marczewski udowodnił, że coraz mocniej pod jego nogami pali się polityczny grunt. Nic dziwnego. Na szczeblu krajowym to PiS zaczyna w pewnym stopniu realizować swoje postulaty socjalne, natomiast w Turku potrzebami przeciętnego turkowianina zajmuje się burmistrz Romuald Antosik. MMM natomiast został radnym powiatowym, który może sobie co najwyżej raz w roku pokrzyczeć pod pomnikiem.\nPo tegorocznych obchodach Święta Pracy w Turku widać, że SLD ma istotny problem z własną tożsamością. Sojusz tylko teoretycznie bazował na lewicowych wartościach, pozostając lewicą jedynie z nazwy. Jeżeli chodzi o lokalne podwórko to przypomnijmy sobie chociażby poprzednią kadencję, kiedy Marczewski i radni SLD, na własne życzenie stali się przystawką TS-u.Otrzeźwienia nie przyniosła wyborcza porażka obu tych formacji politycznych. Od początku kadencji zarówno TS, jak i SLD wspólnie próbowali na każdym kroku sprzeciwiać się Antosikowi. Przykład? Próba uchylenia uchwał śmieciowych, które w konsekwencji pozwoliły obniżyć ceny śmieci. Próba, która doprowadziła do rozbicia koalicji przeciwnej burmistrzowi. TS-owi się nie dziwię, jednak kto by pomyślał, że SLD tak mocno będzie broniło interesu przedsiębiorców, zamiast stanąć po stronie mieszkańców.Z resztą, sam lider turkowskiego SLD nijak nie przystaje do wizerunku wrażliwego lewicowca zatroskanego o pracowników, emerytów i rencistów. Abstrahując już od przeszłości zawodowej Marczewskiego, warto się zastanowić KTO tak na prawdę 1-go maja przemawiał do ludzi pracy przed pomnikiem „Nigdy Więcej Wojny”. Na to pytanie próbuje odpowiedzieć Dariusz Jasak z PiS. Podpierając się oświadczeniem majątkowym lidera SLD Jasak pokazuje, że Marczewskiemu bliżej do krytykowanych przez siebie samego bogaczy, niż do wiążącego ledwo koniec z końcem emeryta.Nic dziwnego, że Marczewski tak wścieka się na Prawo i Sprawiedliwość. Partię Kaczyńskiego można lubić lub nie, ale trzeba przyznać, że program Rodzina 500+ znacząco wpływa na zmniejszanie ubóstwa w rodzinach wielodzietnych, odbierając tym samym lewicy kolejne pola do walki o rząd dusz.Również we wściekłym ataku na burmistrza Romualda Antosika widać przejaw bezsilności. Nowy burmistrz z powodzeniem realizuje politykę, którą można określić mianem socjalnej, stając się konkurentem dla SLD. Antosik reanimuje politykę mieszkaniową w Turku, stawia mieszkania socjalne, a niebawem bloki z programu Mieszkanie Plus. Długi mieszkaniowe można od niedawna odpracować. Dzięki jego polityce względem spółki PGKiM wspólnotom mieszkaniowym znacznie łatwiej jest ocieplić i pomalować bloki. Miasto przygotowuje się na koniec ery kopalni i elektrowni, ale też zaczyna nabierać barw.Niebawem nowe parkingi i chodniki pobudowane zostaną przy ulicach Kączkowskiego, Orzeszkowej, Sportowej. W czasach kiedy budowano obwodnicę cmentarza, albo pakowano pieniądze w ul. Iglastą, jedynie Antosik usilnie upominał się o stare części naszego miasta. Obecne inwestycje to jedynie konsekwencje wcześniejszych zamierzeń.Zostańmy jeszcze chwile przy konsekwencjach, bo warto przypomnieć co przyniosła polityka koalicji Czapla-Marczewski w poprzedniej kadencji. Wystarczy wybrać się po lekcjach na ul. Dworcową i zobaczyć w jakich warunkach uczniowie szkół średnich czekają na autobusy. Deszcz, chłód, brak zaplecza sanitarnego. Mieszkańcy pobliskich bloków mają problem z poruszaniem się po zatłoczonym chodniku i narzekają na zabrudzone klatki schodowe. O tym, oraz o innych istotnych problemach powiatu (drogi, szpital), Marczewski nie wspomniał w swej przemowie ani słowa.Zamiast zrobić polityczny rachunek sumienia MMM zajmuje się wyszukiwaniem lokalnych \"Misiewiczów\" w radach nadzorczych spółek miejskich. \"Misiewiczami\" nazywa doświadczonych radców prawnych, ale też dyrektora jednego z największych zakładów pracy w Turku oraz byłego członka zarządu powiatowego. Nie wspomniał natomiast, że Antosik zmniejszył ilość członków w radzie nadzorczej PGKiM, i że na „dzień dobry” pozmniejszał wynagrodzenia za pełnienie tych funkcji.Na zakończenie dodam, że pomimo tego, iż Marczewskiego niezwykle interesuje prywatne życie swoich politycznych oponentów, ja pozwolę sobie nie napisać ani słowa o tym aspekcie życia naszego sojuszowego Misia.Marcin Derucki"
  },
  {
    "title":"Źle się dzieje w powiecie tureckim",
    "author":"Marcin Derucki",
    "date":"2017-11-03T00:00:00.000",
    "content":"\nChyba troszeczkę wykrakałem. Podczas gdy w radzie naszego powiatu trwa próba odwrócenia uwagi od spraw istotnych, okazuje się, że mieszkańcy mogą nie mieć jak dojeżdżać do pracy, do szkół, na zakupy. Kto by się spodziewał, że może się to stać z dnia na dzień.\nNa początku bieżącego tygodnia dowiedzieliśmy się, że obsługujący połączenia autobusowe w naszym powiecie PKS Konin S.A. od 20 marca zawiesza większość połączeń, a kilka z nich skraca. Z kolei ni z tego, ni z owego, starosta Mariusz Seńko nie podpisał porozumienia z owym przedsiębiorstwem transportowym. Nie byłoby w tym nic nadzwyczajnego, gdyby nie fakt, że to Zarząd Powiatu (w którym zasiada starosta) wnioskował do Rady Powiatu Tureckiego o pozwolenie na podpisanie takiego porozumienia. Następnie starosta nie podpisuje tego porozumienia. Czy nie przypomina nam to sytuacji dotyczącej wycofania się z ustaleń z burmistrzem o przebudowie plastikowego ronda?W artykule, w którym starosta wyjaśnia dlaczego nie podpisał porozumienia, podane jest, że „pojawiły się pewne wątpliwości i uwagi, co do poszczególnych zapisów stosownego porozumienia”. W takim razie pozwolę sobie zapytać, jakie dokładnie były to wątpliwości i uwagi? A jeżeli są one tak istotnie, to dlaczego wcześniej, jeszcze przed przedłożeniem sprawy na sesji, te „pewne wątpliwości” nie zostały zasygnalizowane?Nie wiem, czy kolejny raz rada powiatu, PKS Konin, oraz pozostałe powiaty, które miały brać udział w tym wspólnym komunikacyjnym projekcie, wezmą Pana starostę na serio.Korzystając z okazji pozwolę sobie odnieść się do jednego z ciekawszych komentarzy, które pojawiły się pod moim ostatnim tekstem dotyczącym spraw powiatowych.Otóż jeden z Komentujących napisał, że „mieszkańcy Turku korzystają ze szpitala, nad którym musi czuwać powiat. Chodzą do szkół średnich, takich jak np. I LO i ZST, prowadzonych przez powiat. Leczą się i kształcą w miejscach, na które powiat pozyskuje i wydaje miliony złotych.” Ma to być, wg Komentatora, podstawa do podjęcia przez władze miasta poważnej współpracy z powiatem tureckim. Komentator, który wstawił powyższą opinię być może nie zdaje sobie sprawy, ale dotknął chyba jednej z najistotniejszych spraw dotyczących instytucji, jaką są powiaty. I dlatego warto tę sprawę omówić.Jeżeli chodzi o szkoły średnie, to sytuacja wygląda w ten sposób, że subwencją oświatowa stanowi ogromną część budżetu powiatowego. Przy czym powiat jest jedynie pośrednikiem przy przekazywaniu tych pieniędzy do szkół mu podległych. Przy takim układzie szkoły średnie mogłyby równie dobrze należeć do miasta, albo którejś z gmin.W związku z tym, że subwencja przychodzi do szkoły wraz z uczniem, to szkołom średnim powinno zależeć na tym, aby młodzież z miasta Turek do nich przychodziła. A nie na odwrót. I tak też się dzieje: szkoły walczą o każdego ucznia, jak o niepodległość. Widać to chociażby po licznych zajęciach i wydarzeniach dodatkowych, które się w tych szkołach odbywają, ale przede wszystkim po ilości materiałów prasowych, które szkoły później rozsyłają po redakcjach. Zupełnie jak w firmach, które funkcjonując na wolnym rynku muszą się intensywnie promować. Czysty marketing. Przykłady tego zobaczymy już na dniach, kiedy szkoły będą organizować bogate dni otwarte, a później ogromne „targi edukacyjne” dla uczniów gimnazjów.Osobiście uważam, że nie jest to najszczęśliwsze zjawisko. Dzieci zamiast skupiać się na nauce, zagonione są do pokazywania, że ich szkoła jest super, cool & trendy, i udowadniają, że to w ich szkole są najfajniejsze zajęcia. Czy na tym polega istota kształcenia się?Proszę więc mi nie wmawiać, że to powiat robi łaskę młodzieży z Turku, pozwalając im się uczyć w swoich szkołach. To dzięki uczniom te szkoły funkcjonują.Podobnie sprawa ma się z turkowskim szpitalem. Obecny system funkcjonuje w ten sposób, że to pacjent wybiera sobie, gdzie chce być leczony, a NFZ zapłaci za daną usługę medyczną tej placówce, która ją wykona. W związku z tym to szpitalowi powinno zależeć na „klientach” (bo do takiego traktowania pacjentów zmusza obecny system) z Turku. Równie dobrze szpital mógłby być miejski. W ogóle system ten nie jest wg mnie najlepszy, ale to nie miejsce i czas, aby o tym się rozpisywać.W związku z powyższym uważam, że miasto bez problemu mogłoby w zupełności wziąć pod opiekę szkoły średnie oraz szpital (patrz: powiat grodzki). Drogami mogłyby zajmować się gminy, przez które te drogi przechodzą. Ale wtedy taki starosta, a także cała administracja powiatowa oraz rada, byłaby mieszkańcom do niczego niepotrzebna. I co wtedy? Pewnie byśmy trochę zaoszczędzili.Marcin Derucki"
  },
  {
    "title":"Prawicowe science-fiction. Oraz inne bajki",
    "author":"Marcin Derucki",
    "date":"2017-08-03T00:00:00.000",
    "content":"\nGdy rozum śpi, rodzą się demony. Gdy ludzie nie są zadowoleni z dobrze funkcjonującego państwa, zaczynają szukać przyczyn. A ich umysły zaczynają chłonąć bajki o żydokomunie oraz bohaterskich żołnierzach, którzy z nią walczą. I już prawie każdy chce być takim żołnierzem, co to walczy siłami zła, najlepiej przy użyciu bomby atomowej. I laserowych karabinów. Gdy rozum śpi, rodzą się demony.\nNasza bajka zaczyna się tak: okropne komuchy zabijają Groźnego – jednego z ostatnich bojowników o wolność i niepodległość Rzeczypospolitej. I następuje tragedia, totalna „kaplica”. Bo te okropne komuchy, na złość wszystkim mieszkańcom Turku i okolic, siłą dokonują rozwoju całego regionu. Stawiają na przemysł ciężki i lekki, budują setki mieszkań, budują potężny PKS... Nie o taką Polskę walczył „Groźny”.Na szczęście po '89 roku następuje wyzwolenie i teraz wszyscy żyjemy w spokoju i dostatku, każdy może wyrażać swoje opinie i sławić prawdę o „żołnierzach niezłomnych”. Historyjka piękną, choć trochę mało sensowna. Nie ma to większego znaczenia, wszak jest to tylko bajka.Polacy uwielbiają fantastykę. Ja osobiście jestem fanem powieści science-fiction. Przy czym gustuję w tych bardziej utopijnych wizjach świata, w których równi względem siebie ludzie żyją w zróżnicowanych społeczeństwach, korzystają z nauki i technologii, aby żyć w zdrowiu, dobrobycie i pokoju. Albo przynajmniej do takiego stanu dążą, a coś im po drodze przeszkadza. No bo jakby było wszystko ładnie i pięknie, to po co w ogóle o tym powieść pisać?Jednak dla wielu ludzi takie przeintelektualizowane powieści, często bogate w filozoficzne przemyślenia, to zwyczajna nuda. Brak tu sensacji, brak wartkiej akcji. Tym poleciłbym coś, co według mnie najlepiej pokazywałoby przyszłość pod rządami ludzi o poglądach Piotra Bukowieckiego.Niech będzie to komiks, bo szkoda czasu na czytanie książek. A najlepiej film w konwencji post-apokaliptycznej. Dla mnie wizją prawicowych rządów jest chociażby klasyk w postaci Mad Maxa. Świat po wojnie nuklearnej, w którym różne plemiona i inne bandy, poodgradzane od siebie murami, naparzają się przy każdej okazji pałkami (co lepszy herszt będzie miał kałacha), aby przejąć kontrolę nad pozostałymi na świecie zasobami wody i paliwa. Przetrwa najsilniejszy. Nie ma w tym zbytniej finezji, ale dla fanów akcji i survivalu jak znalazł.Jednak życie to nie powieść. Często jest znacznie bardziej skomplikowane i nie kończy się happy endem. W takiej też rzeczywistości żyli Polacy po II wś. Zmęczeni wojną, pragnący spokoju i jakiejkolwiek stabilizacji. A była to rzeczywistość, w której „leśni” nie tylko żądali od nich jedzenia, ale też prowokowali władzę do wprowadzania dodatkowych środków represji. A władza, jak to władza, swoją polityczną zwierzchność potrafiła ustanawiać mniej lub bardziej przyjemnymi metodami. Poza tym, wierzcie lub nie, robotnicy oraz ludność wiejska nie chciała powrotu do porządku sprzed wojny. Do czasów ziemiaństwa i innych panów. Warto więc marząc i opowiadając ładne bajki o żołnierzach wyklętych, dowiedzieć się jak naprawdę wyglądała polska rzeczywistość przed i po II wś.Marcin DeruckiPS. Przy okazji, że mamy dziś 8 marca, to chciałbym zapytać się lidera Wolności w powiecie tureckim, co uważa o pani Justynie Rogackiej, zasiadającej Komisji Rewizyjnej partii Wolność? Czy tak samo jak Janusz Korwin-Mikke uważa, że, jako kobieta, jest „mniej inteligentna”? Bo jeżeli tak, to w takim razie po co kobietom powierzacie tak odpowiedzialne funkcje? Właściwie po co w ogóle przyjmujecie je do partii?"
  },
  {
    "title":"Za swoje pomysły płaćcie sami. Jeżeli powiat czegoś chce, to niech się zacznie dokładać",
    "author":"Marcin Derucki",
    "date":"2017-02-03T00:00:00.000",
    "content":"\nZauważyłem ostatnio, że najwięcej do powiedzenia o mieście Turek mają osoby, które w nim nie mieszkają. Co ciekawe, wielu z nich reprezentuje mieszkańców okolicznych gmin, którzy z miasta Turek żyją: tutaj pracują, jeżdżą po miejskich drogach, tutaj robią zakupy, zatrzymują się na miejskich parkingach, korzystają z miejskiego zieleniaka. Oczywiście turkowianie są bardzo gościnni i chętnie witają u siebie gości z okolicznych gmin. Problem zaczyna się, kiedy taki jeden z drugim radny powiatowy zaczynają kombinować przy sprawach miejskich i dyktować turkowianom, na co mają być wydawane ich pieniądze.\nNa ostatniej sesji Rady Powiatu Tureckiego mieszkaniec gm. Przykona, Wojciech Rusek, wymarzył sobie nowoczesny monitoring w Turku. Wszystko byłoby OK, gdyby nie to, że jako członek Zarządu Powiatu (nie jakiś tam szeregowy radny) zapomniał powiedzieć, ile sam chciałby dołożyć z kasy powiatowej do tej inwestycji. No chyba, że Pan Rusek na swoje pomysły chce wydawać pieniądze należące do turkowian. Wydawać nie swoje? Tak to potrafiłby każdy „myśliciel”.Proponując swój pomysł, członek Zarządu Powiatu powinien na wstępie zadeklarować, że powiat pokryje co najmniej 50% kosztów utworzenia takiego monitoringu. W końcu chodzi o bezpieczeństwo nie tylko mieszkańców Turku, ale też mieszkańców całego powiatu tureckiego, którzy przyjeżdżają do stolicy całego powiatu. Jeżeli starostwo nie będzie chciało dać na wspomniany monitoring ani złotówki, to tylko udowodni, że takie „pomysły” to zwykła polityczna połajanka. A przy okazji udowodni swoją finansową niemoc.A propos niemocy, to ostatnio okazał ją radny powiatowy M. M. Marczewski, ze swoimi zapytaniami o czyste powietrze. Panie Marczewski, zamiast zadawać bezsensowne pytania, może zainicjuje Pan powstanie Powiatowego Programu Ochrony Powietrza? Podpowiem Panu, że w powiecie istnieje Wydział Ochrony Środowiska (pokoje 3-6, jakby Pan nie wiedział). Proszę tam kierować swoje zapytania, a na pewno otrzyma Pan kompetentną odpowiedź.Przy tej okazji chciałbym zwrócić uwagę, że od jakiegoś czasu między starostą Seńko a MMM zawiązał się pewien sojuz. Doprawdy egzotyczna sprawa. Proszę tylko pamiętać Panie starosto, że Pan Marczewski nie takie polityczne okręty ciągnął na dno.Jeszcze raz przypominam Panowie z rady powiatu, że duża część mieszkańców powiatu tureckiego żyje z miasta: tutaj pracuje, robi zakupy, korzysta z infrastruktury drogowej i sportowej, instytucji kultury itd. A Wy nie jesteście nawet w stanie zrobić porządnego ronda przy kościele NSPJ!Przypominam, że starosta obiecał, iż w tym roku plastikowe rondo zniknie z ulic! I co? Wydawałoby się, że to taka prosta sprawa. Widocznie nie dla Zarządu Powiatu, którego 3 członków starało się o głosy turkowian. A teraz, zamiast pracować na rzecz turkowian, wymyślacie jakieś rzeczy, żeby tylko odwrócić uwagę od tematu plastikowego ronda, transportu zbiorowego oraz sytuacji w szpitalu. Wstyd. Kiedy zaczniecie poważnie myśleć o stolicy powiatu tureckiego?Marcin Derucki"
  },
  {
    "title":"Kult Wyklętych dzieli turkowian",
    "author":"Marcin Derucki",
    "date":"2017-01-03T00:00:00.000",
    "content":"\nNa samym wstępie chciałbym zaznaczyć, że sprawa tzw. Żołnierzy Wyklętych sama w sobie nigdy nie była dla mnie tematem zainteresowań. Coroczną wymianę poglądów, która na naszym lokalnym podwórku dotyczyła przede wszystkim działalności oddziału „Groźnego”, zwyczajnie ignorowałem. Uważałem, że w żaden sposób dyskusja o czasach końca II wojny światowej nie wzbogacała mojego spojrzenia na rzeczywistość teraźniejszą. „W czym dopomoże mi płacz nad żołnierzami z dawnych czasów, kiedy waży się przyszłość mojego pokolenia, a poniekąd i całego społeczeństwa?” myślałem. \nWyklęci atakują zza grobówTo, jak straszny z mojej strony był to błąd, uświadomiłem sobie dopiero w ubiegłym roku. Bo nagle dzień „Żołnierzy Wyklętych” zamienił się w cały tydzień, a narzucana nam zewsząd narracja stała się niebezpiecznym narzędziem w rękach polskich prawicowych ekstremistów. W marcu 2016 roku poczułem się zupełnie nieprzygotowany, aby przyjąć tak bardzo zmasowany atak tej tzw. „patriotycznej” narracji. W mediach co chwila przewijali się „Wyklęci”, a i na naszym lokalnym podwórku dyskusja nadal trwa w najlepsze.To zjawisko potwierdza, że złowrogie widmo, krążące od kilku lat nad Europą, zatacza coraz szersze kręgi. A teraz, być może jeszcze niezbyt wyraźnie, wyziera z tekstów pisanych przez osoby nazywające siebie „jedynymi prawdziwymi patriotami”.Na konkretnych przypadkach z przeszłości skupiać się w tym tekście nie chcę. Po fakty odsyłam do publikacji nadesłanej przez pana Pawła Janickiego, który to od lat przeciwstawia się uproszczonemu obrazowi czasów końca II wojny światowej w Polsce, z roku na rok coraz intensywniej nam serwowanego."
  },
  {
    "title":"O deficycie myślenia na przykładzie TS",
    "author":"Marcin Derucki",
    "date":"2017-02-20T00:00:00.000",
    "content":"\nW lokalnych formacjach politycznych, ale też i w partiach, model zarządzania wygląda mnie więcej tak, że na czele stoi jakiś szef, który jest spiritus movens całej tej struktury. To on jest inicjatorem pewnych działań, ale też (choć sam często tego nie jest świadomy) głównym motorem intelektualnym organizacji, którą prowadzi. Całe szczęście, jeżeli jest on sprawnym organizatorem, dobrym dyplomatą, ale też posiada cnotę zwaną mądrością. Wypadkową tych trzech cech nazwijmy na potrzebę tego tekstu instynktem politycznym (dobrze by było gdyby lider posiadał też coś, co określa się mianem charyzmy, ale nie o tym teraz mowa).\nPo ostatnich wyborach samorządowych widać, iż turkowskie struktury Towarzystwa Samorządowego wspomnianego intelektualnego przywództwa nie posiadają. Co gorsza (dla nich samych), panowie z turkowskiego TS nie posiadają zwykłego, podstawowego, politycznego instynktu. Czego można było doświadczyć na ostatnie sesji rady miejskiej.Panowie z TS nadal nie wyciągnęli właściwej lekcji po ostatnich wyborach samorządowych, nie doceniając zarówno nowego burmistrza, jak i wyborców w ogóle. TS cały czas uznaje Romualda Antosika za osobę, która uprawiając jakieś tam polityczne figle-migle, gierki przyozdobione pijarem, fuksem wskoczyła sobie na fotel burmistrza. Problemem TS nie jest jednak to, że próbowali przyczepić Antosikowi łatkę „spryciarza”, ale to, że oni sami w nią wierzą. Co gorsza, sami próbują spryciarzami być.***Przy okazji toczącej się ostatnio dyskusji o zjawisku, jakim jest postprawda, badacze przypominają, że od lat 70. ubiegłego wieku rozpoczął się proces zacierania się różnic pomiędzy prawdą a kłamstwem. Obecnie fakty przestały mieć znaczenie. Liczy się jedynie narracja, która (w przypadku polityki) narzucana jest przez konkretną formację. Oczywiście dzieje się to w celu osiągnięcia przewagi politycznej w systemach demokratycznych. Po ludzku rzecz ujmując, chodzi o to, że dana opowieść o świecie, zjawisku, problemie ma pomóc politykom wygrać walkę o rząd dusz. Nie ma znaczenia, czy jest ona prawdziwa, w połowie prawdziwa, czy zupełnie zmyślona.Swoją nową narrację próbowali w ubiegłym tygodniu narzucić miejscy radni TS. Opowieść o wyższości powrotu do 5 szkół podstawowych nad utworzeniem 3 szkół podstawowych, oparli nie wiadomo na jakich faktach i wyliczeniach. Jednym z filarów tej opowieści była tradycja 5 szkół podstawowych (do dziś jednak nie wiem, którego okresu historycznego TS się odwoływał). Innym filarem opowieści o 5 podstawówkach była odległość pomiędzy szkołą podstawową, a jej nowym „budynkiem B” (czyli budynkiem po gimnazjum). Zupełnie jakby po wprowadzeniu nowej sieci szkół w Turku, dzieci pozapominały jak bezpiecznie dotrzeć do placówki, w której się uczą. Bo nie wierzę, że TS myśli, że dzieci będą co lekcję biegać od budynku do budynku. No chyba, że tak myśli...Panom z TS światełko powinno się zapalić już po spotkaniu informacyjnym dnia 9 lutego, na którym przedstawiono założenia proponowanych zmian oraz analizę, która za tym stała. Tam też doświadczyli, że nie tylko inni radni, ale też szefowie szkół i związki zawodowe, przekonani gruntowną analizą, są za 3 szkołami podstawowymi. Światełko się nie zapaliło, a panowie z TS, zgodnie z polską romantyczną tradycją, pognali ostatniej sesji RM na bagnety nauczycieli, związkowców i rodziców. W odróżnieniu do burmistrza, TS po raz kolejny nie odrobił swojej intelektualnej pracy domowej...***Turkowianie są już przyzwyczajeni do narracji roztaczanych przez polityków z TS. Wszyscy nauczyliśmy się dystansować się do ich pomysłów. W ubiegłych latach karmieni byliśmy opowieściami np. o „mieście w klimacie Mehoffera”, Dniach Sera, systemie śmieciowym jak luksusowym samochodzie... Czy zbliżamy się do kresu Wielkich Narracji TS-u? Niebawem się okaże.Marcin Derucki"
  },
  {
    "title":"Myli Pani prowadzenie przedsiębiorstwa z filantropią. Polemika",
    "author":"Marcin Derucki",
    "date":"2017-01-31T00:00:00.000",
    "content":"\nPo przeczytaniu na jednym z lokalnych portali internetowych tekstu Pani Arent-Marczewskiej nieomal spadłem z krzesła. Do wczoraj nie wiedziałem, że można publicznie postulować taki ideowy miszmasz tylko po to, aby lobbować na rzecz swojego prywatnego przedsiębiorstwa.\nSzanowna Pani mgr, menadżer i egzaminator,Pani list otwarty jest dla mnie przykładem tego, jak mylne pojęcie o DOBRU WSPÓLNYM ma wielu ludzi. Bo w to, że powołuje się Pani na to pojęcie, aby w sposób cyniczny przekonać opinię publiczną do swoich racji, wierzyć nie chcę.Zgadzam się ze stwierdzeniem, że radni powinni przede wszystkim kierować się dobrem wspólnym. Dodam, że organ wykonawczy danej gminy, w naszym przypadku burmistrz, powinien również dbać o dobro wspólne. To, jak to dotychczas robiono w naszym mieście, widać chociażby po stanie, w jakim znajdują się teraz publiczne żłobki i przedszkola.Dlatego jako mieszkaniec tego miasta żądam, aby ten stan zmienić, doposażając i remontując żłobki i przedszkola miejskie, nie oglądając się przy tym na żłobki i przedszkola niepubliczne. Zdaję sobie sprawę z tego, że budżet miejski nie jest przysłowiowym workiem bez dna, a burmistrz ma obowiązek dbać także o inne dobra wspólne, m.in.: o publiczne szkoły podstawowe i gimnazja, drogi publiczne, instytucje kultury, mienie komunalne itp. Po przeczytaniu Pani listu wnioskuję, że apeluje Pani o to, aby zaniedbano inne dziedziny i od teraz wszystkie środki przeznaczać na dofinansowanie żłobków.Zauważa Pani, że przedszkola niepubliczne są tanie w utrzymaniu przez samorząd. I tutaj przyznaję Pani rację. Niepubliczne szkoły i przedszkola są tańsze w utrzymaniu. A stało się to za sprawą ustawodawców, którzy koszty swojej neoliberalnej polityki w dużej mierze przerzucili na samorządy. Tam gdzie silne związki zawodowe wywalczyły sobie przywileje, pracownicy mogą liczyć na tzw. trzynastki, jubileusze. Nauczyciele przedszkoli i szkół są chronieni dodatkowo Kartą nauczyciela. Czy w prywatnych przedsiębiorstwach też tak jest?Konsekwencją tego są samorządy oszczędzające na infrastrukturze placówek edukacyjnych. Ale czy oddanie żłobków i przedszkoli całkowicie w ręce prywatnych przedsiębiorców to dobre rozwiązanie? Czy trudna i męcząca praca z dziećmi na zupełnie innych zasadach, od tych zawartych w Karcie nauczyciela, to dobre rozwiązanie dla nauczycieli? I czy rodziców turkowskich dzieci będzie na to w ogóle stać? To niezwykle trudne pytania. Dlatego dziwię się, że wydaje Pani tak proste i jednoznaczne osądy bez głębszej analizy problemu.Dalej pisze Pani, że prywatne placówki mogłyby zapewnić ratunek dla pedagogów po likwidacji gimnazjów. Proszę mi tylko napisać w imię czego prywatne placówki miałyby zatrudniać więcej nauczycieli, jeżeli liczba dzieci pozostanie w nich taka samą. Filantropia? Inną kwestią czy nauczyciele ci będą chcieli i będą MOGLI pracować w złobkach.Z Pani wypowiedzi wnioskuję, że prowadząc swój niepubliczny żłobek nie robi tego Pani dla zysku. Jeżeli uważa Pani, że prowadzenie niepublicznego przedszkola to działanie na rzecz dobra wspólnego, pro publico bono, to dlaczego nie założy Pani też prywatnej biblioteki, muzeum lub domu kultury? Tego w Turku jeszcze nie było.Jeżeli uważa Pani, że ludzie uwierzą w pisanie o biznesie prowadzonym z potrzeby serca, to jest Pani w błędzie. Proszę też zrozumieć, że nikt nie zabrania Pani prowadzić prywatnej działalności i przy tym się bogacić. Jednak udawanie, że robi się to w imię miłości dla dzieci, to pospolita hipokryzja. Zdanie swoje być może zmienię, kiedy wybuduje Pani chociaż jeden kilometr asfaltowej ulicy do swojego żłobka. Może Pani nawet pobierać na niej opłaty.Do pozostałej części Pani listu odnosić się nie będę. Nie wiem w jaki sposób Pani to wszystko wywnioskowała. Po osobie która posiada tyle „mądrych” tytułów spodziewałem się czegoś więcej niż prymitywnej sofistyki.Marcin Deruckiskromny turkowianinPS. Zupełnie nie wiem w jaki sposób wywnioskowała Pani, że burmistrz antagonizuje środowisko oświatowe. Nigdy nie słyszałem takiej wypowiedzi."
  },
  {
    "title":"Reportaże z miast zapomnianych. Czyli Turek nie jest sam",
    "author":"Marcin Derucki",
    "date":"2017-10-01T00:00:00.000",
    "content":"\nHistoria początków III RP to nie tylko historia wykluczenia określonych grup społecznych i zawodowych. To także proces skazania na wykluczenie ludzi mieszkających poza stolicami obecnych województw (nie licząc ich sypialni i innych miasteczek satelickich). Historię takiej właśnie prowincji postanowił przedstawić w swojej książce Filip Springer. „Miasto Archipelag” to reportaże z byłych stolic województw sprzed reformy administracyjnej z 1999 r.\n„Miasto Archipelag” jest książką ważną nie tylko dla mieszkańców byłych miast wojewódzkich. Turkowianie również mogą identyfikować się z problemami tych, którzy opowiadali Springerowi o swoim życiu na prowincji.Właściwie wszystkie miasta archipelagu (wg Springera są one jak poszczególne wyspy tworzące archipelag – niby takie same, ale każde z swoimi specyficznymi historiami) czasy swojej świetności przeżywały w PRL, szczególnie po reformie administracyjnej Edwarda Gierka w 1975 r. Oczywiście, wtedy też miały one swoje problemy, ale jak mówi jeden z bohaterów książki: nikt nie przypuszczał, że po transformacji może być jeszcze gorzej.Problemy, z którymi borykają się mieszkańcy „Polski mniejszych miast” są nam wszystkim znane: brak dobrze płatnych miejsc pracy (lub codzienne kilkunastokilometrowe dojazdy do dużych ośrodków miejskich), problem z dostępem do kultury, niż demograficzny i migracje młodych. Drenaż mózgu. Poza tym problem z komunikacją publiczną (miejską i międzymiastową), wymieranie lokalnego handlu, powstające jak grzyby po deszczu markety i galerie handlowe, itp.Jednocześnie „Miasto Archipelag” to historie lokalnych syzyfów – przeważnie młodych, ok. 30-letnich ludzi, którzy mimo wszystko pozostali lub powrócili po latach do swoich rodzinnych miast. Pomimo tego, że stereotyp głosi, iż powrót to życiowa porażka. Ludzie ci mają jednak cel: przywrócić życie swojemu miasteczku („W Zamościu nic się nie dzieje? A co zrobiłeś, żeby się działo?”). Zakładają oni nietypowe biznesy, stowarzyszenia kulturalne, angażują się w politykę... I pomimo tego, że żyją w pokoleniowym odosobnieniu, rówieśników spotykając na mieście w najważniejsze święta, mogą w zamian cieszyć się urokami życia w małym mieście.Na zakończenie zamieszczam wypowiedź jednego z opisanych przez Springera młodego mieszkańca Suwałk, który wrócił i z powodzeniem prowadzi międzynarodowy biznes: „[...] to miasto jałowieje. Wyjeżdżają stąd młodzi, robią studia i już nie wracają. [...] Przez to nie ma tu środowisk, które pociągnęłyby debatę, dyskusję o mieście, jego problemach. Remontuje się infrastrukturę, bo tym łatwo kupić wyborców, ale refleksji nad taką intelektualną równią pochyłą to nie ma.”„Miasto Archipelag” nie jest balladą o byłym pegeerze, jak u Stasiuka. Nie jest to też skrajnie pesymistyczna wizja prowincji, z której trzeba wiać przy każdej nadającej się okazji. Filip Springer ukazuje post-wojewódzką rzeczywistość taką, jaka jest. Historię o tej Polsce, która nie skorzystała na transformacji ustrojowej. Czasem są one pesymistyczne, a czasem dają nadzieję na lepszą przyszłość. Zachęcam do lektury.Filip Springer \"Miasto Archipelag. Polska mniejszych miast\". Wydawnictwo Karakter.Marcin Derucki"
  },
  {
    "title":"Czy Polska jest jeszcze krajem dla każdego Polaka? O skutkach niezrozumienia nowoczesnego liberalizmu",
    "author":"Marcin Derucki",
    "date":"2017-09-01T00:00:00.000",
    "content":"\nKontynuując ubiegłotygodniową myśl o tym, iż wielu Polaków z sentymentem wzdycha do czasów Polski od morza do morza przedstawiam tekst, w którym postaram się wyjaśnić dlaczego uważam, że prawdziwego liberalizmu w Polsce nigdy nie było. Oczywiście miało to i nadal ma swoje konsekwencje polityczne i społeczne.\nMy, Polacy, nigdy nie wytworzyliśmy dobrego wzorca państwa demokratycznego. Tzw. demokracja szlachecka była niczym innym jak tyranią szlachty nad protoplastami większości Polaków – chamami, ludźmi gorszego sortu. Zmarnowaliśmy rewolucję społeczną, która dokonała się po II wś., kiedy to przed masami Polaków otwarto drogę awansu społecznego, pozwolono im się kształcić, upowszechniono służbę zdrowia, itp. Podeptaliśmy ideały pierwszej Solidarności, która nawet nie wspominała o wprowadzeniu skrajnie wolnorynkowych rozwiązań, a spośród postulowanych wartości takich jak Wolność, Równość i Braterstwo w III RP ostała się tylko Wolność. Ze wszystkimi tego skutkami.Słusznie pisze Andrzej Leder, że Polacy nadal posiadają mentalność folwarczną. Wyraża się to m.in., że potrafimy rządzić tylko batem i pracować tylko pod batem. W pełnej okazałości udowodniliśmy to na początku lat 90. Wystarczyło dać nam wolną rękę w urządzaniu swojego państwa, a zamiast tworzyć struktury nowoczesnego społeczeństwa, zaczęliśmy przywracać najgorsze rozwiązania sprzed II wś., które korzeniami sięgają do czasów przed rozbiorami.Udało nam się wypaczyć nawet zasady neoliberalizmu. Niedawno zwrócił na to uwagę prof. Andrzej Walicki, który w swoim tekście „U źródeł prawoskrętu, czyli ideologia restauracji” (Przegląd, nr 51, 2016 r.) zaznaczył, że liberalne reformy lat 90. w Polsce nijak się mają do nowoczesnego liberalizmu, który uznaje, że bogactwo klasy panującej, to twór całego społeczeństwa. Co uzasadnia m.in. prawo do redystrybucji własności.Walicki wskazuje, że przemian społeczno-gospodarczych w Polsce po '89 roku dokonano wg zasad „staroliberalnych”. Zasad, które zostały odrzucone przez twórców nowoczesnego liberalizmu XIX w. Na nasze nieszczęście, w czasie narodzin III RP podstawy państwa opiekuńczego były pod ostrzałem neokonserwatywnej prawicy (Ronald Reagan, Margaret Thatcher). Aż dziw, że nie przywrócono w naszym kraju takich praktyk jak pańszczyzna! Oficjalnie. Bo nieoficjalnie wiadomo, jak w wielu przypadkach wyglądały stosunki pracodawca-pracownik.ąwierć wieku po zmianach ustrojowych w Polsce, ci, którym nie dane było skorzystać na zmianach ustrojowych, zadecydowali o triumfie Prawa i Sprawiedliwości. I niezależnie od perturbacji w Parlamencie oraz Trybunale Konstytucyjnym PiS popierają. Tę oczywistą oczywistość piszę po to, aby podkreślić w jakim stanie była polska demokracja przez ostanie 27 lat. Rządy Prawa i Sprawiedliwości nie niszczą demokracji. One jedynie wieńczą proces jej degrengolady.Demokracja liberalna jest wartością dla tych, którzy nie muszą martwić się o to, czy ich dzieci będą chodzić najedzone i ubrane. Dla tych, którzy mają możliwość zdobycia wyższego wykształcenia bez nadmiernych wyrzeczeń, i których dzieci mogą uczęszczać na korepetycje (bo poziom edukacji w szkołach jest, jaki jest).Kogo będzie interesowało, że media nie będą mogły wchodzić do Sejmu, w czasach, kiedy trzeba codziennie zatrważać się o własną przyszłość? Kto będzie się przejmował Trybunałem Konstytucyjnym w kraju, gdzie konstytucja nie była przestrzegana? Przykłady? Polska ustawa zasadnicza zapewnia wolność tworzenia i działania związków zawodowych (art. 12), zakazuje funkcjonowania organizacjom, szerzącym nienawiść rasową i narodowościową (art. 13), nakazuje władzom publicznym zachowania bezstronności w sprawach przekonań religijnych, a kościoły i inne związki wyznaniowe równouprawnia (art. 25).Czy tak było i jest w rzeczywistości? Dodajmy też, że wg obecnej Konstytucji RP jest demokratycznym państwem prawnym, urzeczywistniającym zasady sprawiedliwości społecznej. To jest zapis z najważniejszego aktu prawnego kraju, którego naczelni ideolodzy głosili, że nie ma czegoś takiego jak sprawiedliwość społeczna.To, co dzieje się obecnie w Polsce przewidział już kilkanaście miesięcy temu Marcin Król. W głośnym wywiadzie „Byliśmy głupi” Król mówił, że „przyjdzie to COŚ i wszyscy będziemy wisieć na latarniach”. Obawiam, że mógł mieć wtedy rację. Jeżeli PiSowska rewolucja będzie postępować w takim tempie, jak dotychczas, a PiS nadal będzie romansować ze środowiskami narodowościowymi i kibicowskimi, to już wkrótce staniemy się monochromatycznym, ksenofobiczny społeczeństwem. Skłóconym wewnętrznie, bez zagranicznych sojuszników, z jednym schematem właściwego postępowania... Społeczeństwem, w którym każdy, kto będzie chciał żyć i myśleć inaczej niż nakazuje partia i Kościół Katolicki, będzie musiał wyemigrować. To właśnie dlatego prawdziwa walka polityczna toczy się obecnie poza Parlamentem. Nic dziwnego. Liderzy opozycji parlamentarnej oraz KOD potrafią się tylko spektakularnie ośmieszać.Niewątpliwym sukcesem Prawa i Sprawiedliwości są programy 500 Plus, Mieszkanie Plus, Leki Plus itp. Pytanie tylko, czy partii Kaczyńskiego starczy chęci i determinacji, aby odnaleźć źródła finansowania swoich pomysłów? „Plusy” to wysoko postawiona poprzeczka. Szczególnie dla młodej polskiej lewicy, która musi się postarać, aby nie przysłoniły one Polakom minusów. W Europie XXI w. programy socjalne to standard, za który nie trzeba płacić utratą wolności obywatelskich.Czy tego chcemy, czy nie, świat idzie na przód. Aby przetrwać, musimy radzić sobie nie tylko z aktualnymi problemami, ale też z problemami, których jeszcze nie ma. Na tym polega innowacyjne, postępowe myślenie. Nie tylko w sensie naukowym, ale też politycznym. Ale o tym już w którymś z kolejnych tekstów.Marcin Derucki"
  },
  {
    "title":"Wiwat gminno-powiatowy sarmatyzm!",
    "author":"Marcin Derucki",
    "date":"2017-03-01T00:00:00.000",
    "content":"\nNiektórzy obserwatorzy życia społeczno-politycznego zwracają uwagę, stosunki społeczne w naszym kraju cały czas przypominają stosunek jaki panował pomiędzy panem a chłopem w folwarku w czasach I Rzeczypospolitej. Nie potrafimy się między sobą bezkonfliktowo porozumiewać, ani też podejmować bezproblemowej współpracy. Uważam, że podobnie wygląda to między instytucjami, które nie potrafią współpracować na równych zasadach. Polakom nie pomogła ani rewolucja społeczna, która nastąpiła po II wś., ani też rewolucja roku '89. Nadal pozostajemy mentalnie w czasach sarmatyzmu. \nO sarmatyzmie tytułem wstępuMit sarmatyzmu głosił, że polscy szlachcice byli potomkami szlachetnego, wojowniczego ludu zwanego Sarmatami, ci zaś pochodzili od syna Noego, Jafeta. Ów Sarmaci, posiadali same wspaniałe cechy, takie jak gościnność, męstwo i odwagę, ale przede wszystkim umiłowanie do wolności.Nie każdy jednak mieszkaniec Rzeczpospolitej potomkiem Jafeta był. Właściwie szlachta stanowiła jedyne 10% społeczeństwa. Uznawano, że pozostała większość (poza Żydami) pochodziła od Chama – niesławnego syna Noego, który zamiast okryć pijanego, obnażonego ojca, zakpił z niego. Za karę jego potomkowie mieli usługiwać potomkom pozostałych braci. Sarmatyzm miał na celu usprawiedliwienie wyzysku, jakiego dopuszczali się szlachcice względem pozostałej części swoich rodaków, czyli chłopów-chamów.Jakie dla Rzeczypospolitej miały skutki sarmackich rządów w czasach, gdzie każdy na swej zagrodzie równy był wojewodzie? Destabilizacja polityczna (kupowanie głosów od gołoty, liberum veto itp.), uzależnienie gospodarki od eksportu jednego produktu („Spichlerz Europy”), zbrojne powstania wyzyskiwanych chłopów (powstanie Chmielnickiego). Tym samym nasza kolonialna gospodarka nie była w stanie doświadczyć rewolucji przemysłowej, a kraj stał się łatwym łupem dla sąsiadów.Czy coś Państwu to przypomina?Samorządowiec na zagrodzie równy...Tymczasem w III RP doszło do wytworzenia pewnej specyficznej kasty samorządowców, z których wielu można nazwać wiecznymi, choć słowo nieusuwalny byłoby bardziej na miejscu. I choć wielu z tych samorządowców deklaruje wzajemną przyjaźń, ba, na nawet otwartość na wspólne przedsięwzięcia, to każdy z nich zachowuje się jak ten szlachcic na zagrodzie.Widać to było chociażby w ubiegłym tygodniu, kiedy to miejsce miało podsumowanie projektu „Partnerstwo lokalne na rzecz rozwoju gospodarczego gmin powiatu tureckiego”. Oficjalnie projekt miał na celu „poprawę sytuacji gospodarczej na terenie powiatu tureckiego poprzez opracowanie wspólnej wizji zażegnania sprecyzowanych problemów”. A problemów mamy wiele: niż demograficzny i migracje, lokalne gospodarki wspierane przez wiele lat przez przemysł paliwowo-energetycznym, a teraz przemysł produkujący towary o niskiej wartości dodanej.Jak taka powszechna deklaracja współpracy ma się do rzeczywistości? Ostatnio widać było jak to „papierowe partnerstwo” wyglądało podczas wyścigu gmin o jak najniższe podatki od środków transportowych.Ostatecznie okazało się, że preferencji dla form partnerskich nie będzie. Czy to jednak ma oznaczać, że jeżeli na horyzoncie nie widać żadnych wymiernych profitów w postaci dotacji, to współpraca się nie opłaca?No, ale kto będzie się tym przejmować, kiedy można iść na Galę.Samorządowa kasta lubi się pobawićInną sprawą jest umiłowanie naszych sarmatów-samorządowców do kwiecistych przemówień, a i dobrym poczęstunkiem nie pogardzą. Niech nie dziwi więc święte oburzenie, które pojawiło się na wieść, że burmistrz Antosik rezygnuje ze współudziału z Noworocznej Gali Samorządowców. Szczególnie wśród radnych powiatowych. No, ale Antosik nie zabronił przecież nikomu organizowania tego spotkania, więc skąd te dąsy? A no stąd, że Gala nie jest taka tania. Więc żeby można było sobie „pogalować”, miasto musiało dołożyć do tego spotkania.I niech nie żartuje sobie radny Marczewski o jakimś tam „spotkaniu przy lampce wina”. Przypomniałby sobie lepiej, jak to publicznie rugał Zdzisława Czaplę za brak konsekwencji względem urzędników, którzy świetnie bawili się na sankach po jednym z takich spotkań. Ale to inne czasy były. Prawda Panie radny?Marzenia o Polsce od morza do morza...My, Polacy, nigdy nie wytworzyliśmy dobrego wzorca państwa demokratycznego opartego na współpracy i wspólnym zaufaniu. Zmarnowaliśmy wszystkie historyczne szanse na zmiany naszego nastawienia do siebie i naszych sąsiadów. Nie powiodło nam się to po II wś., ani po roku '89. Zamiast iść do przodu cały czas marzymy o powrocie Rzeczypospolitej od morza do morza, ze szlachtą albo inną arystokracją, silnym władcą i mocarnym Kościołem Katolickim. Ale o tym wszystkim w kolejnym tekście...Marcin Derucki"
  },
  {
    "title":"Rok 2017 to czas przygotowań. I intelektualnych wygibasów opozycji",
    "author":"Marcin Derucki",
    "date":"2016-12-30T00:00:00.000",
    "content":"\nKoniec roku to okazja do podsumowań. Każdy, kto chce się liczyć w lokalnej polityce już tego dokonał. Publicznie zrobił to burmistrz Romuald Antosik, poseł Ryszard Bartosik, starosta Mariusz Seńko, ale też w imieniu swojego ugrupowania Mariola Kadrzyńska-Siwek. Poza nimi nikt. Koniec roku to także plany na przyszłość. W samorządach najważniejszym planem jest budżet. Ten turkowski, przyszłoroczny plan wpływów i wydatków wywołał wysyp opinii osób, które wciąż nie mogą pogodzić się ze zmianą na burmistrzowskim fotelu.\n„Przyszłość według projektu budżetu na 2017 rok rysuje się dramatycznie” grzmią opozycjoniści. Ale co im pozostało? Życie samorządowe i polityczne w naszym mieście toczy się już innymi torami, niż te, do których są przyzwyczajeni. Pomimo gorzkiej nauki, którą dostali podczas ostanich wyborów samorządowych, nadal nie nauczyli się, że należy patrzeć i planować dalej, niż na kilka lat do przodu. Radni TS i SLD zapomnieli chyba o tym, że przyszłość to nie jest najbliższe 365 dni. To nie są także kolejne dwa lata do końca kadencji. O przyszłości myśli się mając na uwadze kolejne 30, 40 i 50 lat. Tego właśnie zabrakło lokalnym samorządom w latach 90. oraz po 2000 roku. Bo jak inaczej nazwać brak przygotowania do końca ery węgla w naszym regionie?Zbliża się kolejna (zapewne ostatnia tak hojna) perspektywa pozyskania środków unijnych dla Turku i musimy być na nią gotowi. Åatwo nie będzie. Nowa filozofia przyznawania środków zewnętrznych miała preferować współpracę jednostek samorządów terytorialnych. Przedwczoraj, podczas podsumowania 3-letniego projektu „Partnerstwo lokalne na rzecz rozwoju gospodarczego gmin powiatu tureckiego” usłyszeliśmy, że to już nieaktualne.Opozycja nadal nie dostrzega tego, czego chcieli ludzie opowiadający się za zmianą – rozsądnego i strategicznego myślenia o Turku. Wydawania pieniędzy wtedy, kiedy będzie to najbardziej efektywne. Nie doraźnych inwestycji i decyzji, nie nowych płytek chodnikowych, nowych murów na cmentarzu. Potrzebne są mieszkania oraz inne inwestycje, które doprowadzą do tego, że Turek nie będzie tracił mieszkańców. Bo co z tego, że w przyszłym roku powstanie nowa ulica, jeżeli nie będzie miał kto po niej jeździć (no, poza mieszkańcami innych gmin, ale o tym pod koniec).Dlatego tak istotne jest dbanie o stare, centralne części miasta - rewitalizacja. Nie sam remont, ale rewitalizacja sensu stricto – poprzez powrót ludzi, czyli życia. Należy też przywrócić równowagę inwestycyjną, poprzez inwestycje m.in. w takich miejscach, jak okolice ulic Kączkowskiego, Sportowa, Orzeszkowej. Bo jeżeli w Turku zabraknie mieszkańców, to kto będzie płacił podatki na utrzymanie już istniejącej infrastruktury?Opozycjoniści z rady miejskiej zarzucają Romualdowi Antosikowi asekuranctwo przy planowaniu budżetu miejskiego. Jestem przekonany, że gdyby zaproponował wielomilionowe inwestycje, to krzyczeliby, że zadłuża miasto i nie przygotowuje się do nowej perspektywy unijnej. Takie prawo opozycji. Chciałbym tylko nieśmiało zwrócić uwagę, że czym, jak nie asekuranctwem, były głosy „wstrzymujące się” opozycji, podczas głosowania nad budżetem? Dlaczego nie byli „przeciwni”, jeżeli tak ostro go teraz krytykują?A już zupełnie nie rozumiem tego, co uprawia powiatowy radny Dariusz Młynarczyk. Ten ostatnio zaczął z sentymentem wspominać inwestycje Zdzisława Czapli. Chwali je, choć w 2010 był pomysłodawcą czarnych bilbordów podkreślających, że za rządów Czapli dług miasta rośnie. To w końcu było dobrze czy źle? Ja już tych intelektualnych wygibasów Młynarczyka nie pojmuję, ale obawiam się, że będzie tego więcej.Wracając do inwestycji Zdzisława Czapli, to ciężko jest obecnie je ocenić. Była kasa z Unii na strefę inwestycyjną, Z5 i inne inwestycje, to ją wzięto. Kolejne takie inwestycje w Turku nie są potrzebne. Czy przyniosą one oczekiwane profity dla mieszkańców Turku? To się okaże.Przy okazji radnych powiatowych to polecam im WSZYSTKIM (także staroście, który startował z okręgu miejskiego), aby na poważnie zaczęli myśleć o Turku. To miasto jest stolicą całego powiatu. Tutaj pracują, wypoczywają oraz robią zakupy mieszkańcy WSZYSTKICH gmin.Aby zakończyć optymistycznie dodam, że na ostatniej sesji Rady Miasta usłyszeliśmy od włodarzy, że jest szansa na to, że uda się odzyskać część terenów po byłym PKS, i tam stworzyć lepsze warunki dla podróżujących. Tego, a także innych dobrych rzeczy w przyszłym roku życzę wszystkim mieszkańcom Turku i powiatu tureckiego.Marcin Derucki"
  },
  {
    "title":"Towarzystwo Samorządowe, nie uprawiajcie brudnej polityki rękami mieszkańców Osiedli!",
    "author":"Marcin Derucki",
    "date":"2016-04-11T00:00:00.000",
    "content":"\nMy, niżej podpisani Przewodniczący Zarządów Samorządów Osiedlowych w Turku pragniemy wyrazić stanowczy sprzeciw wobec działań zarządu miejskiego Towarzystwa Samorządowego w Turku. Jako reprezentanci mieszkańców naszych Osiedli sprzeciwiamy się także mieszaniu Samorządów Osiedlowych do politycznych działań prowadzonych przez TS.\nW związku z oświadczeniem prasowym z dn. 3 listopada b.r. wysłanym przez Koło Miejskie TS informujemy, że nie braliśmy i nie mamy zamiaru brać udziału w spotkaniach organizowanych przez Towarzystwo Samorządowe. Każdy z naszych Samorządów Osiedlowych działa na postawie stosownych statutów, które ustalają tryb zwoływania spotkań z mieszkańcami naszych osiedli i tylko podczas takich zebrań możliwe jest wypracowanie tak daleko posuniętych postulatów. Informujemy także, że Zarządy naszych Samorządów Osiedlowych nie wystosowywały w imieniu mieszkańców postulatów, o których piszą w swoim oświadczeniu członkowie TS.Informujemy, że jako Przewodniczący Samorządów Osiedlowych składamy własne Plany Inwestycyjne na każdy kolejny rok budżetowy, w których wymieniamy potrzeby zadań inwestycyjnych i porządkowych na naszych Osiedlach. Robimy to po uprzednich konsultacjach z mieszkańcami.W związku z tym protestujemy przeciw wprowadzaniu mieszkańców miasta w błąd przez TS.Odnośnie planów wprowadzenia przez Burmistrza Miasta Turku Budżetu Obywatelskiego informujemy, że odbyliśmy i będziemy odbywać spotkania tylko z burmistrzem i jego pracownikami, a także mieszkańcami osiedli, które reprezentujemy.Ponadto chcemy przypomnieć, że członkowie Towarzystwa Samorządowego również byli Przewodniczącymi Zarządów Samorządów Osiedlowych lub członkami Zarządów Samorządów Osiedlowych miasta Turek, i mieli możliwość działania w sprawach wymienionych przez zarząd miejski TS. Przez wiele lat w Zarządach Samorządów Osiedlowych byli: Roman Groblica (TS) i Adrian Wielogórski (TS) i Henryk Kacprzak (TS) – obecni członkowie Zarządu miejskiego koła TS. Dlatego też oświadczenie prasowe Zarządu Koła Miejskiego TS w Turku traktujemy jako samokrytykę. Chcieliście Państwo zaatakować obecnego burmistrza, jednak skrytykowaliście rządy Zdzisława Czapli.Członkowie zarządu TS w Turku, podzielamy Wasz pogląd, że przez ostatnie co najmniej kilkanaście lat doszło do wielu zaniedbań w naszym mieście, ale pragniemy przypomnieć, że burmistrzem przez 12 lat był Zdzisław Czapla z Towarzystwa Samorządowego. To jemu zawdzięczamy to, że teraz musimy nadganiać stracony przez Was czas.Przewodniczący Zarządów Samorządów Osiedli nr 1, 2, 3, 4 i 7Paweł RogodzińskiMarcin DeruckiRadosław IdzikowskiSeweryn ChrostekJan Przybylski"
  },
  {
    "title":"Protestowali przeciw CETA i TTIP",
    "author":"Marcin Derucki",
    "date":"2016-10-22T00:00:00.000",
    "content":"\nWczoraj, tj. 21 października o godz. 18:00 w samym sercu miasta zebrali się przeciwnicy podpisania kontrowersyjnych umów CETA i TTIP. Zgoda na którąkolwiek z tych umów w istotny sposób wpłynie na rynek pracy i bezpieczeństwo żywności. I choć przeciw CETA w Polce protestują najczęściej samorządy rolnicze, u nas reprezentantów WIR zabrakło.\nKtokolwiek widział, ktokolwiek wie – tytuł popularnego programu telewizyjnego znanego od lat, trafnie wyraża stosunek liczby osób biorących udział w proteście. Sądząc po frekwencji zainteresowanie tematem jest niewielkie, nieduża może też być wiedza, na temat tych budzących wielkie kontrowersje umów.Inicjatorem protestu był Marcin Derucki, autor felietonu pt. „Waszyngton CETA by nie przyjął, czyli o próbie dobicia polskiego rolnika i przedsiębiorcy”. Mimo zaangażowania organizatora protestu, zaproszeni wójtowie gmin rolniczych nie zaszczycili protestujących swoją obecnością. Na zaproszenia wysłane przez Marcina Deruckiego i Edwarda Kończaka, stawił się tylko Karol Mac z PSL, reprezentujący Związek Młodzieży Wiejskiej.Brakiem zainteresowania wykazał się również Przewodniczący Rady Powiatowej Wielkopolskiej Izby Rolniczej Marek Pańczyk. Nie odpowiedział na wysłane zaproszenia, choć zdaniem wielu powinien być w tej sprawie głównym reprezentantem interesów rolników z naszego powiatu.Grupie protestujących w wyrażeniu swojego sprzeciwu, nie przeszkadzał chłód i deszcz, a na tę niepodważalną ingerencję UE krzyczeli głośne – NIE DLA CETA!go"
  },
  {
    "title":"Waszyngton CETA by nie przyjął, czyli o próbie dobicia polskiego rolnika i przedsiębiorcy",
    "author":"Marcin Derucki",
    "date":"2016-10-14T00:00:00.000",
    "content":"\nCETA, czyli Kompleksowa Umowa Gospodarczo-Handlowa może być gwoździem do trumny polskiego rolnictwa, polskich małych i średnich przedsiębiorców, a także konsumentów. Prawdziwi Przywódcy przez duże P, za wszelką cenę bronili rodzime gospodarki. A historia zna wiele przypadków kiedy trzeba było bronić się przed napływem taniochy z zagranicy.\nHistoria dostarcza nam wielu przykładów tego, w jaki sposób powinno się dbać o własną gospodarkę, szczególnie jeżeli jest ona bardzo młoda. Ale kto by tam uczył się historii. Tej o przemianach społeczno-gospodarczych rzecz jasna. Bo w zapamiętywaniu dat i nazwisk Wielkich Przegranych Spraw jesteśmy mistrzami. Może gdybyśmy znali przeszłość, to uniknęlibyśmy sytuacji, kiedy polską gospodarkę, zaraz po ciężkim porodzie w 89 roku, wrzuca się na głęboką wodę z największymi rekinami. Może gdybyśmy znali historię, to unikalibyśmy jak ognia różnego rodzaju TTIP-ów i CET-ów.W jednej ze swoich książek Ha-Joon Chang, wybitny ekonomista z Uniwersytetu w Cambridge, jeden z wybitniejszych intelektualistów naszych czasów wg Magazynu Prospect, wspomina Ojców Założycieli USA. Jak powszechnie wiadomo, Stany Zjednoczone to ojczyzna wolnego handlu i rynku. Jednak nie każdy zdaje sobie sprawę (łącznie z samymi Amerykanami), że osoby, których podobizny znajdują się na amerykańskich banknotach były zaciekłymi zwolennikami państwowego protekcjonizmu, subsydiów i innego rodzaju wspierania krajowej gospodarki przez rząd. Mówiąc językiem dzisiejszym - straszne z nich były lewaki.Otóż, jak podkreśla Chang w jednej ze swoich książek o mitach na temat kapitalizmu, budowniczy USA stosowali rozwiązania, które jeszcze do niedawna były odradzane wszystkim krajom rozwijającym się. Także Polsce na początku lat 90. Innymi słowy, rząd USA za czasów Jerzego Waszyngtona nie dostałby wsparcia od Banku Światowego, czy Międzynarodowego Funduszu Walutowego.Cóż takiego działo się u zarania państwa będącego Stolicą Wolności? Dlaczego Ojcowie USA odgrodzili się od reszty świata ogromnymi cłami? Otóż panowie Waszyngton, Hamilton, Lincoln i inni doskonale wiedzieli, że muszą bronić rodzącą się gospodarkę swojego kraju przed tańszymi towarami z Wielkiej Brytanii. Ulisses Grant sprzeciwiając się brytyjskim naciskom na wprowadzenie wolnego handlu mówił wszem i wobec, że Ameryka dopiero po 200 latach uwolni spod protekcji swoją gospodarkę i zgodzi się na wolny handel.Podobnie działo się w samej Wielkiej Brytanii, kiedy to w połowie XVIII wieku jej rząd skutecznie bronił się przed towarami z Niderlandów. A owe towary były tańsze od tych produkowanych na Wyspach, gdyż powstawały dzięki innowacyjnym, jak na tamte czasy, rozwiązaniom. Bariery celne, interwencjonizm państwowy i inne wsparcie dla rodzimych producentów ze strony rządu. Wolny handel? Owszem, ale dopiero kiedy Brytyjczycy byli pewni swojej dominacji gospodarczej.O tym co zgotowano Polsce, a w szczególności polskiemu rolnictwu po roku 89 pisać nie będę. Skupmy się na tu i teraz, czyli na wschodnich rubieżach Zjednoczonej Europy XXI wieku. Co prawda formalnie negocjacje pomiędzy UE a USA w sprawie podpisania TTIP trwają, nasi niemieccy sąsiedzi ogłosili ich fiasko. Ale może to tylko myślenie życzeniowe? Bo jest jeszcze coś takiego jak CETA, czyli Kompleksowa Umowa Gospodarczo-Handlowa, którą UE planuje podpisać z Kanadą. Może ona stanowić furtkę, przez którą do Europy wprowadzi się produkty kanadyjskich firm oraz 41. tysięcy firm amerykańskich, które prowadzą w Kanadzie „istotną działalność gospodarczą”. Praktycznie bez ceł.Tak w skrócie wygląda CETA: zniesienie prawie wszystkich barier celnych pomiędzy UE a Kanadą, wprowadzenie na europejski rynek żywności z Kanady (GMO, środki chemiczne na razie niedozwolone w UE, produkcja na masową skalę). Nasi mali i średni producenci żywności w Polsce będą musieli konkurować z wielkoobszarowymi koncernami żywnościowymi. Z punktu widzenia jakości produktu jest to o tyle istotne, że w UE, jeżeli istnieje podejrzenie, że produkt ma negatywny wpływ na zdrowie konsumenta, jest on niedopuszczony do sprzedaży. W Kanadzie odwrotnie - produkt można wycofać, dopiero kiedy udowodni się, że jest szkodliwy (kiedy ktoś będzie narzekał, że w UE jest tyle „bzdurnych” przepisów, wymaganych zezwoleń lub koncesji, to proszę sobie przypomnieć to porównanie).Do tego dochodzi jeszcze tzw. ICS, czyli prywatne sądy arbitrażowe, do których zagraniczni inwestorzy będą mogli pozywać kraje za ewentualne straty lub niekorzystne dla nich regulacje prawne. Np. jeżeli państwo podniesie naszą pensję minimalną.To tyle jeżeli chodzi o CETA. Zgoda polskiego rządu na ratyfikację tej umowy ma się nijak do naobiecywanych reform gospodarczych. Po jej ratyfikowaniu ucierpi polskie rolnictwo oraz mali i średni przedsiębiorcy. Także w Turku.W związku z tym nawołuję wszystkich Turkowian do zebrania się w piątek, 21 października, o godz. 18:00 na turkowskim rynku i zaprotestowania przeciwko CETA. Pokażmy polskiemu rządowi i parlamentarzystom, że stan polskiej gospodarki nie jest nam obojętny. O szczegółach protestu napiszę niebawem na stronach portalu Turek.net.plMarcin Derucki"
  },
  {
    "title":"Marian polityczne NIC",
    "author":"Marcin Derucki",
    "date":"2016-06-10T00:00:00.000",
    "content":"\nM. M. Marczewski może już tylko głośno piać, licząc, że ktoś się nim zainteresuje. W tej politycznej agonii już wszystkie chwyty są dozwolone łącznie z atakiem na matki oponentów.\nW związku z zamieszczeniem na publikatorze Marty Jachimowskiej tekstu M. M. Marczewskiego czuję się w obowiązku odpowiedzieć na ten stek bzdur i pomówień.Panie Marczewski, na początek krótko odnośnie mojej Matki, której płatnikiem, wbrew pomówieniom, jest Powiatowy Urząd Pracy. Zdziwiony? Jeżeli jest pan takim wnikliwym radnym powiatowym proszę to sobie sprawdzić. Bzdur odnośnie mojego rzekomego stanowiska kierowniczego na OSiR nie będę nawet komentował.Po raz kolejny wypisuje się kłamstwo (nie tylko Marczewski) o tym, że moja żona nie posiada kwalifikacji do tego, aby zarządzać miejską biblioteką. Ja wiem, że sprawdzanie faktów, w tym odpowiednich ustaw nie jest panu na rękę. Bo liczy się atak. Jednak od tego tygodnia praca Deruckiej zaczyna mówić sama za siebie. Po prawie 30 latach wyprowadziła ona filię biblioteki z dwóch piwnic na Wyzwolenia, gdzie panował smród i szczury. A do tego Derucka zaoszczędzi ponad 4000 zł w skali roku na wynajmie. I to po 3 miesiącach swojej pracy na stanowisku dyrektorskim. Nie będę pisał o innych rzeczach, które Derucka zrobiła dotychczas dla książnicy. Teraz przynajmniej nikt nie będzie konsumował jej pracy na rzecz MBP, gdyż pracuje ona na swoje własne konto. Po cichu tylko zapytam cóż takiego pan zrobił dla biblioteki w swojej długiej i kosztownej dla podatnika karierze politycznej? Przypominam: przez prawie 30 lat można było coś z tymi piwnicami zrobić.No ale teraz jesteś pan radnym powiatowym i na sesji piejesz pan peany na temat powiatowej biblioteki. Biblioteki, która ma jakieś 120 czytelników i organizuje Narodowe Czytanie z miesięczną obsuwą! Gdzie pan masz oczy, rozum i wstyd?! Tymczasem miejska biblioteka obsługuje 500 czytelników spoza Turku. Taki gratis dla powiatu tureckiego.Teraz odnośnie domniemanego pisma, które złożyłem do Antosika. Moim głównym zajęciem w portalu Turek.net.pl jest dbałość o jego utrzymanie. Podpowiem, że w prywatnym przedsiębiorstwie pieniądze trzeba zarabiać, jakby pan nie wiedział. Codziennie składam oferty reklamowe do przedsiębiorstw i instytucji. Także samorządowych. Bo jako mikroprzedsiębiorstwo musimy naprawdę się namęczyć, aby funkcjonować. Ale co pan o tym możesz wiedzieć? Pan większość życia jesteś na garnuszku podatnika jako milicjant, radny, burmistrz, poseł. I jeszcze chwalisz się pan swoimi wojażami po świecie w gazecie.Wysyłam naprawdę wiele ofert reklamowych i nie pamiętam, czy takie pismo składałem, czy nie. Jednak nie będę robił z siebie publicznie durnia i na potrzebę tego tekstu powiem: tak, złożyłem ofertę na promocję samorządu miejskiego u burmistrza, ale on ją odrzucił! Faktem jest, że nie ma między portalem a Urzędem Miejski takiej współpracy. Poza kilkoma życzeniami świątecznymi, nie było na Turek.net.pl żadnych materiałów płatnych ani z miasta, ani z jednostek podległych.Przypomnę natomiast, że kiedy byłeś pan w Komisji Rewizyjnej do INFO Åukasza Maciejewskiego płynęły grube tysiące z naszego samorządu. Co Marczewski z tym wtedy zrobiłeś?! Pytam się! Pytam się też, co robisz z faktem, że Starostwo Powiatowe od 1 grudnia 2014 r. wydało już teraz ponad 26 tys. zł na obsługę medialną i public relations. Panie radny od powiatu - na co to poszło!?Pozostając przy sprawach powiatowych, to chciałbym przy okazji poruszyć temat komunikacji publicznej. Widziałeś pan w jakich warunkach ostatnio uczniowie szkół średnich czekają na autobusy na ul. Dworcowej? Deszcz i zimno, niebawem śnieg. Brak zaplecza sanitarnego, brak wiat. Mieszkańcy pobliskich bloków (szczególnie starsi) mają problemy poruszaniem się po zatłoczonym chodniku i muszą wąchać smród uryny na klatkach! To wszystko jest następstwo polityki poprzednich władz miejskich, także rady miejskiej, względem PKS Turek! Tylko nieliczni się sprzeciwiali. A co pan jako przewodniczący Komisji Rewizyjnej zrobił w sprawie PKS? Co stało się z jednym z większych PKS-ów w Polsce? Co pan teraz, jako radny powiatowy powie zmokniętym i zmarzniętym uczniom ze szkół średnich?Krótko o śmieciach. Pamiętam ile zachodu kosztowało, aby spróbować wprowadzić w poprzedniej kadencji śmieci za 14,80 zł \/ 20 zł. Pamiętam długą prezentację specjalisty z kalkulacjami, mówiącymi, że takie kwoty są dla miasta optymalne. A potem Antosik, Dudek i Kwaśny zaczęli walczyć o niższe stawki i wystarczyła pięciominutowa przerwa, aby rada ceny obniżyła. To ja się pytam po kiego diabła była cała ta farsa z kalkulacjami, kiedy można było to tak łatwo obniżyć?! A teraz jeszcze się panu nie podoba, że Antosik obniża ceny śmieci. Niech mi pan przypomni, kiedy, jako samorządowiec, doprowadził do obniżki jakichś lokalnych opłaty? Antosik poprawia system śmieciowy, a teraz zabiera się za oświatę, żłobki i przedszkola. To pana boli?Nie pamiętam, żeby chwalił się pan tym, że pana kolegów z rady powiatowej nie ma w SLD. Ba, nawet pana własny syn pożegnał się z klubem radnych SLD Lewica Razem. I gdzie ta siła tzw. lewicy? Pan nie wiesz co znaczy to słowo. Widziałem jak ostatnio na Czarnym Proteście w Turku chciałeś pan jakoś zabłysnąć, ale tylko stałeś z wygniecioną karteczką w strugach deszczu. Człowiek, który zniża się do tego, aby atakować matki innych, i którego chcą publikować tylko internetowe brukowce. Ale odniósł pan jeden ogromny polityczny sukces, bo po wczorajszym tekście turkowscy korwiniści panu przyklasnęli z radością. Ciągnie swój do swego.Radni PSL, którzy w powiecie pobierają niemałą dietę, ale przynajmniej siedzą i się nie wydurniają. Na koniec radzę zająć się istotnymi sprawami powiatowymi, w tym drogami w mieście i plastikowym rondem.Marcin Derucki"
  },
  {
    "title":"To cynizm czy zwykła kpina z mieszkańców Turku?",
    "author":"Marcin Derucki",
    "date":"2016-09-28T00:00:00.000",
    "content":"\nNigdy nie zwracałem uwagi na radosną twórczość „jedynego niezależnego portalu”, jednak tym razem muszę głośno zaprotestować. Można mieć odmienne spojrzenie na sprawy samorządowe, ale swoim tekstem dotyczącym obniżki cen śmieci Marta Jachimowska jednoznacznie pokazała, że kpi z mieszkańców Turku.\nPrzez ostatnie miesiące w internetowym publikatorze Marty Jachimowskiej pojawiało się wiele treści, które nie pozostawiały wątpliwości, że ich autorzy są zwyczajnie niechętni obecnemu burmistrzowi. Nikt nie ma i nie będzie miał im tego za złe. Być może to zwykły żal po dobrych czasach, kiedy można było publikować swoje materiały w INFO.Jednak pierwszy raz w życiu przeczytałem „poważny” tekst w „poważnych” mediach, w którym autor zadał sobie tyle trudu, aby nawet nie w neutralnym tonie przekazać Czytelnikom dobrą informację. Zapytuję się wprost: po czyjej stronie stoi pani Jachimowska? Mieszkańców Turku czy może grupy radnych, którym znów nie wyszło.Antosik nie projektował systemu śmieciowego, za który teraz odpowiada. Otrzymał go w spadku po swoim poprzedniku. I na nic zda się porównywanie obecnej sytuacji Turku z Uniejowem. W przyszłości owszem, będzie można spróbować wykorzystać dobre praktyki sąsiadów. Ale do połowy 2017 r. miasto musi grać na zasadach, które ustanowił poprzedni burmistrz (poprzedni kontrakt na odbiór i zagospodarowanie śmieci podpisano na 3 lata, choć inne miasta ze związku „Czyste Miasto, Czysta Gmina robiły to na rok”). Koniec i kropka.Obśmiewanie obniżki cen śmieci to albo niezrozumienie tematu, o którym się pisze, albo zwykły cynizm i kpina z Czytelników. Cokolwiek to by nie było apeluję o zaprzestanie i jasne określenie swoich intencji. I oszczędzenie sobie dalszego wstydu.Marcin Derucki"
  },
  {
    "title":"Śmieci. Dlaczego ta złotówka jest tak ważna dla turkowian",
    "author":"Marcin Derucki",
    "date":"2016-09-23T00:00:00.000",
    "content":"\nWynik wczorajszego głosowania pod uchwałą obniżającą cenę śmieci to z jednej strony polityczny triumf Romualda Antosika, a z drugiej wyraz politycznej i intelektualnej jałowości radnych TS i SLD.\nObniżenie cen śmieci o 1,10 zł to wynik konsekwentnej walki Romualda Antosika, jeszcze jako radnego miejskiego, o poprawę systemu śmieciowego. Już w lutym 2014 roku Antosik oraz Kadrzyńska-Siwek usłyszeli na spotkaniu z prezesem Orlego Stawu, Danielem Tylakiem, co należy zrobić, aby obniżyć ceny śmieci. Potrzeba było jednak zmiany na fotelu burmistrza, a później obalenie koalicji Anty-Antosikowej, aby móc przeforsować właściwe rozwiązania systemowe.Po drugiej stronie politycznej barykady mamy radnych TS (oraz wspierających ich radnych SLD), którzy w poprzedniej kadencji próbowali forsować takie pomysły jak powstanie spółki miejskiej PGO (uchwała uchylona przez wojewodę) oraz ustanowienie stawek za śmieci na poziomie 14,80zł\/20 zł (ostatecznie pomniejszone do 13,10 zł\/17 zł).Z kolei w tej kadencji radni TS-SLD próbując powstrzymać rozwiązania dla systemu śmieciowego proponowane przez Antosika, zmuszeni są do uprawiania niesamowitej politycznej akrobatyki. Wpierw stają się wielkimi rzecznikami sprawy przedsiębiorców, a kiedy to nie pomaga, pochylają się nad losem ubogich. Totalna, ideologiczna schiza.Ostatecznie na wniosek burmistrza radni obniżyli ceny śmieci segregowanych wszystkim mieszkańcom o 1,10 zł. Czy na tym się zakończy? Pamiętajmy, że nadal obowiązuje trzyletnia umowa z konsorcjum PGKiM-EKO-GAB, które będzie zajmować się turkowskimi śmieciami do 30 czerwca 2017 r. Po tym czasie odbędzie się kolejny przetarg. Zakładając, że Turek będzie konsekwentnie stosował się do zaleceń Orlego Stawu, możemy podejrzewać, że w przyszłości pojawi się okazja do wprowadzenia kolejnych obniżek.W tej symbolicznej złotówce nie jest najważniejsze to, że turkowianie będą płacić mniej, ale to, że w końcu ktoś zaczyna wprowadzać rozwiązania istotne z punktu widzenia WSZYSTKICH mieszkańców.Marcin Derucki"
  },
  {
    "title":"Czyje są turkowskie murale? Słów kilka o komercjalizacji przestrzeni publicznej",
    "author":"Marcin Derucki",
    "date":"2016-08-18T00:00:00.000",
    "content":"\nKomercjalizacja przestrzeni publicznej w Polsce jest zjawiskiem powszechnym, związanym z przemianami systemowymi, które miały miejsce na początku lat 90. Panująca ideologia wolnego rynku pozwoliła na bezkrytyczne zdewastowanie krajobrazów dużych i małych miast. Poniższy artykuł ukazuje przykład oddziaływania komercjalizacji na przestrzeń publiczną tworzoną przez Galerię Malarstwa Wielkoformatowego w mieście Turek.\nO komercjalizacji przestrzeni publicznej mówimy wtedy, kiedy obszary cenne społecznie są zawłaszczane przez podmioty prywatne, przedsiębiorstwa itp. Dzieje się tak najczęściej w imię praw tzw. wolnego rynku. Przykładami tego zjawiska jest wypieranie drobnych przedsiębiorców, rzemieślników, restauratorów przez banki i instytucje finansowe. Najbardziej zauważalne jest to na starówkach lub przy uczęszczanych deptakach. Konsekwencją tego jest powolne wyludnianie miejsc, które powinny stanowić centrum społeczne i kulturalne danego ośrodka miejskiego.W Turku na wyludnienie obszarów należących do tzw. starówki wpłynęła budowa licznych marketów, przy których powstawały niewielkie powierzchnie do wynajęcia z przeznaczeniem na drobny handel. Efekt ten został wzmocniony poprzez sprzedaż terenu byłego dworca PKS, na którym powstało centrum handlowe.Innym przykładem komercjalizacji przestrzeni publicznej są liczne reklamy typu outdoor (najczęściej banery, ale też bilbordy, ekrany led) umieszczone na płotach, przy ruchliwych ulicach, ale też na fasadach prywatnych posesji. W Polsce, w imię nieskrępowanej wolności ekonomicznej, doszło do tego, że mieszkańcy miast są agresywnie informowani o ofercie danego przedsiębiorstwa. Najczęściej nośnikiem takiej informacji jest mało estetyczny baner lub bilboard. Bardzo często mieszkańcy posesji ulokowanych przy ruchliwych drogach udostępniają fragment elewacji w celach zarobkowych.Tym samym od początku lat 90. w Polsce, w sferze przestrzeni publicznej powstał chaos oraz informacyjne i krajobrazowe śmietnisko. W walce z tą krajobrazową „wolną amerykanką” przyszła w ubiegłym roku tzw. ustawa krajobrazowa. Daje ona radzie danej gminy możliwość ustanowienia zasad i warunków sytuowania obiektów komercyjnych należących do tzw. małej architektury oraz umożliwia wprowadzenie opłat reklamowych oraz systemu kar pieniężnych.W Turku od wielu lat trwa proces wyprzedawania turkowskich mieszkań komunalnych za niewielki procent ich rynkowej wartości (początkowo 10%, aktualnie 16% ich wartości), co mocno pogorszyło stan zasobów mieszkaniowych miasta. Ekipa burmistrza Zdzisława Czapli wyznawała filozofię, wedle której każdy powinien swoje mieszkanie kupić lub wybudować. Dopiero za burmistrza Antosika zaczęto powoli odzyskiwać mieszkania komunalne oraz planować budowę lokali socjalnych, m.in. w celu odzyskania zadłużonych zasobów komunalnych.To właśnie za sprawą możliwości taniego wykupu mieszkania komunalnego bloki przy ul. P.O.W. w Turku stały się oddzielną, niezależną wspólnotą mieszkaniową, w ramach której większość udziałów posiadają właściciele mieszkań. Oznacza to, że właściciele mieszkań danego bloku decydują o inwestycjach w względem niego poczynionych, ale także je finansują. Głos należący do mniejszościowego udziałowcy w gminy miejskiej zawsze przychyla się woli większości. W związku z niżej opisanymi wydarzeniami z ostatnich tygodni pojawia się pytanie, czy bloki należące do wspólnoty mieszkaniowej można jeszcze zaliczyć do przestrzeni publicznej.Od 2011 r. co roku jeden ze szczytów bloków przy ul. P.O.W. został pokrywany malowidłem wielkoformatowym. Działo się to za sprawą inicjatywy Jacka Sulkowskiego, który tym samym realizował projekt powstania Galerii Malarstwa Wielkoformatowego w Turku. Do roku 2015 udało się zrealizować 5 murali ulokowanych przy ul. P.O.W.Na galerię składają się prace artystów znanych z dzieł wykonanych w całej Europie. Ilością malowideł wielkoformatowych nasze miasteczko nie jest w stanie konkurować z położoną 70 km dalej Åodzią, jednak zamysłem Sulkowskiego było skondensowanie ich w jednym miejscu, tak, aby były one widoczne z jednego punktu (stąd też wybór lokalizacji). Tym samym przestrzeń Turku pozyskała miejsce o wyjątkowym charakterze estetycznym i kulturowym.Problem pojawił się w roku 2016 r. kiedy postanowiono wykonać dodatkowe prace termomodernizacyjne na blokach posiadających wymalowane murale. Wtedy też bliżej nieokreślona ilość właścicieli mieszkań w blokach z muralami zadecydowała o tym, że na docieplonych szczytach nie zostaną odtworzone wielkoformatowe malowidła. Nie pomogły zapewnienia, że koszty odtworzenia dzieł nie zostaną poniesione przez wspólnoty. Inicjatorzy powstania murali dostali jednoznaczną, pisemną odpowiedź negatywną, nie zawierającą argumentacji.Kiedy temat dotarł do opinii publicznej, w lokalnej społeczności całego miasta zawrzało. Mieszkańcy (nie tylko młodzi) na wieść o tym, że mogą utracić coś, co wyróżnia Turek oraz stwarza poczucie dumy ze swojego miasta, zareagowali żywiołowo, dając upust swoim emocjom w mediach społecznościowych. Dopiero nagłośnienie sprawy oraz reakcja władz doprowadziła do tego, że zarządzono głosowanie door-to-door, przeprowadzone przez pracowników zarządcy (spółka miejska) wspomnianych wspólnot mieszkaniowych. Okazało się wtedy, że ponad 60% mieszkańców bloków z muralami chce ich odtworzenia. Tym samym otworzono drogę do ponownego pokrycia malowidłami szczytów ocieplanych właśnie bloków.Pomimo pozytywnego (z punktu widzenia całej społeczności miasta) zakończenia tego konfliktu, sytuacja pokazuje, że często o estetyce i funkcjonowaniu przestrzeni ważnej dla wszystkich mieszkańców miasta, decyduje mniejszość, która jest właścicielem danego zasobu. I nie zawsze może się ona kierować tymi samymi pobudkami co większość społeczności związanej z danym miastem. Nawet jeżeli udziałowcy wspólnot mieszkaniowych nie ponoszą żadnych negatywnych skutków ekonomicznych swojej decyzji, zawsze w grę mogą wejść negatywne emocje, niedoinformowanie, a także zwykłe braki w edukacji lub brak poczucia wspólnoty z innymi członkami społeczności.Nie znany jest powód odmowy wystosowanej do inicjatorów powstania murali, jednak nieoficjalnie mówi się, że pewnej ilości osób niektóre z murali po prostu się nie podobają. Choć panuje przekonanie, że o gustach się nie dyskutuje, to można odnieść wrażenie, że sytuacja ta spowodowana była jeszcze jedną polską przypadłością. A mianowicie nikłym obyciem ze sztuką.Opisany wyżej przykład turkowskich murali pozornie nie przypomina klasycznej komercjalizacji przestrzeni publicznej, gdzie korporacja lub instytucja finansowa wypiera ludność miejską z miejsc rozumianych jako atrakcyjne, tzn. publicznych i ogólnodostępnych. Jednak jej przyczyna jest identyczna i leży w obciążeniu finansowym samorządu oraz zwyczajnym braku wizji przyszłości miasta poprzedniej ekipy rządzącej miastem. Poskutkowało to nadmiernym wyprzedaniem zasobów mieszkaniowych miasta Turek.To jednak nie koniec. W najbliższej przyszłości może pojawić się kolejny problem związany lobbingiem wąskiej grupy na rzecz zagospodarowania przestrzeni publicznej. Niebawem poznamy wyniki konkursu na opracowanie koncepcji urbanistyczno-architektonicznej rewitalizacji centralnych przestrzeni miasta. Prace zostaną wystawione do publicznej dyskusji i być może okaże się, że to co projektanci uznają za ważne dla ogółu mieszkańców, nie będzie odpowiadało właścicielom zasobów mieszkaniowych leżących w tej części miasta, albo będzie nie po myśli właścicieli obiektów handlowych oraz związanych z nimi najemców.Tutaj z pomocą może przyjść (zapomniane w naszym kraju) narzędzie, takie jak dialog społeczny. Najważniejsze jest jednak, aby jak najszersza rzesza turkowian zrozumiała, że przestrzeń publiczna, jest przestrzenią wspólną, a nie niczyją.Marcin Derucki"
  },
  {
    "title":"Galeria największego formatu",
    "author":"Marcin Derucki",
    "date":"2016-07-28T00:00:00.000",
    "content":"\nNa turkowską galerię malarstwa wielkoformatowego, tworzoną dzięki uporowi Jacka Sulkowskiego od 2010 r., składa się (jeszcze) 6 murali w mieście, a 5 przy ul. POW. Przypomnijmy sobie jak powstawała ta galeria największego formatu.\nPierwszy z murali powstał w roku 2010 podczas V edycji festiwalu SCABB. Ogromny kolaż tworzony przez artystów z różnych części świata powstał na terenie OSiR przy ul. Armii Krajowej. W roku 2011 wielkie obrazy zaczęły ozdabiać szczyty bloków przy ul. POW. Wtedy to po raz pierwszy powstało dzieło wpisujące się w ramy projektu „Turek – miasto w klimacie Mehoffera”. Idea namalowania malowidła wielkopowierzchniowego pojawiła się rok wcześniej. Pomysł Marcina Deruckiego pozwolił na wypracowanie kompromisu, który połączył sztukę ulicy ze strategią promocji miasta. Proces tworzenia „galerii miejskiej” został rozpoczęty.Doborem artystów wykonujących monumentalne obrazy oraz pozyskiwaniem sponsorów zajmuje się Mateusz Gapski, którego można nazwać dyrektorem artystycznym tego projektu.Pierwszy mural namalowany przy ul. POW znajduje się na ścianie bloku mieszczącego się przy skrzyżowaniu ul. Uniejowskiej i ul. Armii Krajowej. Artyści z Etam Crew, w skład którego wchodzą Przemysław Blejzyk oraz pochodzący z Turku Mateusz Gapski, stworzyli wielkoformatowe malowidło wpisujące się w projekt „ Turek – miasto w klimacie Mehoffera”. Ogromnych rozmiarów mural bazuje na motywach wykorzystywanych przez młodopolskiego malarza przy ozdabianiu kościoła pw. Najświętszego Serca Pana Jezusa w Turku.Zanim streetartowcy przystąpili do pracy odwiedzili wnętrze turkowskiej świątyni, by z bliska przyjrzeć się dziełu Józefa Mehoffera, a następnie móc wpleść poszczególne elementy w swoje malowidło. Na muralu znajdują się dwie postaci spadające z piedestału i zrywające płótno, które zakrywa kolorowe malowidło. Poza fragmentem witraża Józefa Mehoffera, motywy wykorzystane w polichromii odnajdziemy na ubraniach namalowanych przez artystów postaci.Rok później, dzięki staraniom stowarzyszenia „Przystań”, zadanie stworzenia potężnego malunku wziął na swoje barki wybitny malarz streetartowy. Dla Roberta Procha – bo o nim mowa – praca nad dziełem była szczególna. Artysta po raz pierwszy tworzył mural w pojedynkę, bez korzystania z pomocy zespołu ludzi. Jacek Sulkowski zwraca uwagę, że tematem dzieła jest hasło „Człowiek współczesny, czyli ja”, a jego interpretacji każdy może dokonać na swój sposób i samodzielnie doszukać się nawiązania do „klimatu Mehoffera”.Latem 2013 roku Natalia Rak wykonała w Turku mural pt. „Spellbound”, który można uznać za autoportret artystki wykonany w konwencji fantasy. Obraz ukazuje młodą kobietę (driadę?) o delikatnych rysach twarzy, która wyczarowuje kolorowy kwiat. Artystka jest absolwentką Akademii Sztuk Pięknych w Åodzi, w Turku pracowała już przy projektowaniu kalendarza dla Urzędu Miasta, współpracowała ze Stowarzyszeniem Stumilowy Las, przygotowując plakat na imprezę Urban Vision Quest. Natalia tworzyła murale m.in. w Nowej Soli czy Richmond (USA).W tym roku Turek za sprawą galerii wielkoformatowej trafił do mediów ogólnopolskich (Polsat) oraz światowych (CNN).Początkowo mural miał nawiązywać do tegorocznego motta festiwalu „Jesteś ruchem, dźwiękiem, słowem i obrazem”. Koncepcja obrazu uległa jednak zmianie po przybyciu artystów do Polski. Francuscy twórcy podczas podróży do Turku ulegli urokowi polskiej wsi oraz krajobrazów okalających nasze miasto. W tym roku mural został namalowany na froncie bloku przy ul. P.O.W. 2 przez francusko-polską ekipę w składzie: Velvet, Zoer i Pener.Autorem dzieła jest Mariusz Waras, doświadczony grafik i projektant. Ten pochodzący z Gdyni artysta streetartowy znany jest przede wszystkim z projektu m-city, czyli murali realizowanych na ścianach budynków w przestrzeniach miejskich. Mural ukazuje wilka lub psa przeskakującego nad sidłami. Obraz powstał szybko, gdyż wykonywany został metodą przygotowanych wcześniej szablonów.Marcin Derucki"
  },
  {
    "title":"675-letni, a jakby trochę młodszy",
    "author":"Marcin Derucki",
    "date":"2016-04-26T00:00:00.000",
    "content":"\nNiby nic wielce spektakularnego w minioną niedzielę się nie wydarzyło, a jednak wszyscy nadal są trochę podekscytowani, trochę bardziej żywi. Okazało się bowiem, że zwykły, wspólny bieg zamienił się w międzypokoleniowe i międzyśrodowiskowe, aktywne świętowanie.\nW tym roku sezon imprez plenerowych otworzył festyn. Oczywiście nie byle jaki festyn, bo z okazji 675-lecia miasta Turek, ale wciąż festyn, a nie jakiś tam festiwal. Wchodząc do dużego parku od razu przypomniał mi się czas gromko zapowiadanych wydarzeń spod znaku tzw. kultury wysokiej. Być może nie pamiętacie już Mehofferowskich Klimatów, bo tak jak duża część mieszkańców zwyczajnie ignorowaliście ten event. Albo tak jak ja, zwyczajnie wyparliście te wspomnienia jak jakąś traumę.Abstrahując od tego, w minioną niedzielę okazało się, że prawie 800 turkowian zapragnęło wybiegać chociaż 1 km i tym samym wnieść swój wkład do puli 675 km. Byli i tacy, którzy postanowili poprawić swoją \"życiówkę\", albo dokonać czegoś nadzwyczajnego (jak przebiegnięcie łącznie 72 km w trakcie trwania imprezy!) Kto by się spodziewał, że ponoć leniwi i marudni mieszkańcy potrafią przyjść z całą rodziną i pobiec. Całość zakończyła się dość niespodziewanym sukcesem.Biegły szkoły, stowarzyszenia, kluby... Oczywiście można powiedzieć, że to zwykły lans. Ale im więcej takich „lanserów”, tym robi się jakoś tłumniej, weselej. Każdy chce się pokazać. Na fejsie co drugi post to zdjęcie z glinianym medalem lub podczas biegu. Widać, że w parku coś się dzieje. Z kolei dzień wcześniej ogromna rzesza motocyklistów z całego regionu zjechała się z całego regionu, by modlić się o bezpieczny sezon. Miasto emerytów? Nie w ten weekend.Nie potrzebna była jakaś nadzwyczajna organizacja, tysiące złotych na artystów, napompowana i sztuczna atmosfera. Wszyscy byli sobą i robili swoje. Zamiast scenicznych gwiazd liczne występy najmłodszych, żadna tam operetka w klimacie Mehoffera. Poza tym, inicjatywa biegów, jak i zjazdu motocyklowego to pomysł samych mieszkańców (stowarzyszonych w KB Maraton i Moturze), a nie ratusza (choć impreza w parku bez UM raczej by się nie odbyła). Być może dlatego to wszystko było autentyczne.Podczas wieczornego spektaklu w parku padło stwierdzenie, że „Turek to wiocha”. Nie wiem co dosłownie autor miał na myśli, ale sami tak często mówimy o swoim mieście. Cokolwiek by to nie znaczyło, może właśnie musimy zaakceptować, że nigdy nie będziemy stolicą. Może właśnie dlatego nie powinniśmy pozwolić, aby na siłę robiono z nas miłośników sztuki przez duże S. Niech każdy biegnie tak jak lubi.Marcin Derucki"
  },
  {
    "title":"1050-lecie jak szkolne jasełka",
    "author":"Marcin Derucki",
    "date":"2016-04-19T00:00:00.000",
    "content":"\nObchody „1050-lecia Chrztu Polski” w powiecie tureckim są dla mnie jak ta chrzcielnica znaleziona przez archeologów na poznańskim Ostrowie Tumski, która okazała się dołem do mieszania zaprawy murarskiej. Zamiast dyskusji o stanie chrześcijaństwa w Polsce, odprawiane są niby-historyczne jasełka, z których nic wartościowego (poza powielaniem mitu założycielskiego państwa polskiego) nie wynika. Wielka pomyłka.\nBadacze sami przyznają, że nie wiedzą zbyt wiele „na pewno” na temat wydarzeń, które miały (być może) miejsce pod koniec X w. na terenie Wielkopolski. Mogą oni jedynie przedstawiać swoje koncepcje, tworzone na podstawie porównań z późniejszymi, udokumentowanymi już procesami chrystianizacji w tzw. barbarzyńskich częściach Europy. Naukowcy posiadają tylko regularnie aktualizowane teorie odnośnie chrztu Mieszka I, który w polskiej tradycji jest jednoznaczny z chrztem samej Polski.Kolejna okrągła rocznica tzw. Chrztu Polski powinna być dla nas przede wszystkim inspiracją do zaktualizowania swojej wiedzy o początkach naszego Państwa, którą pozyskiwaliśmy w szkole. A dla rzeszy Wiernych Kościoła Katolickiego przyczynkiem do głębszej refleksji nad stanem życia duchowego i chrześcijaństwa w Polsce.Rocznica na gminną nutęNie wiem jak się to odbywa w większych ośrodkach miejskich, ale z perspektywy prowincjonalnego powiatu odnoszę wrażenie, że wszystkie wydarzenia związane z 1050. rocznicą Chrztu to niezwykle płytkie przedstawienia, będące kolejnym pretekstem do wręczania sobie jakichś tam dyplomów za jakieś tam „zasługi”. Bo tak to przeważnie wygląda, kiedy do tego typu obchodów wtykają palce wójtowie.Właśnie tego typu okazje obnażają jak bardzo nasza obywatelska SAMO-RZąDNOŚą jest iluzoryczna. Przecież tak doniosła, patriotyczna rocznica otwiera drogę do licznych inicjatyw dla stowarzyszeń typu Stowarzyszenie na rzecz Rozwoju Powiatu Tureckiego im. księdza Romana Kmiecika, turkowski oddział „Civitas Christiana”, albo założone niedawno stowarzyszenie Turkowscy Patrioci. Zaznaczam od razu, że nie chodzi mi tu o kolejną szopkę, konkurs itp., ale o prawdziwą dyskusję o stanie polskiego patriotyzmu i wiary. Może to być debata, albo i zwykły tekst opublikowany w mediach, zachęcający do publicznej dyskusji. Niestety (dla naszych lokalnych „patriotów”) nie mamy stosownego pomnika, gdzie na tę okazję można by masowo polecieć z wieńcami i odfajkować rocznicę.Celebrowanie i refleksja wymaga czasu, którego nie mamyHistoria pokazuje, że bardzo często znaczące rocznice stawały się pretekstem do politycznej walki o pewne wartości i idee. Za czasów zaborów Polacy potrzebowali przede wszystkim „pokrzepienia serc”, fakty historyczne były sprawą drugorzędną. Z kolei w okresie Polski Ludowej, w ramach rocznicy milenijnej, odbyła się wielka bitwa o rząd polskich dusz pomiędzy ekipą Władysława Gomułki a prymasem Tysiąclecia, Stefanem Wyszyńskim. Ostatecznie wygrał polski Kościół Katolicki, a projekt ateizacji i laicyzacji upada. W Polakach odradza się wiara.A jakie wnioski mają płynąć z tegorocznych obchodów? Czy tak ważna rocznica w czasach tzw. Wolnej Polski zostanie sprowadzona do rangi szkolnych przedstawień? Rozumiem, że wszystko z naszym życiem duchowym jest OK. Co z tego, że ludzie, chcąc zapracować na godne życie, nie mają czasu dla swoich rodzin i przyjaciół, na samorozwój, oraz na uczestnictwo w życiu kulturalnym i religijnym (oby posiadali potrzebę uczestniczenia w nim!). Z kolei ci, którzy posiadają komfort wolnego czasu, często oddają się bez reszty konsumpcji.Duch oczadziały wolnościąTakże sami przedstawiciele stanu duchowego bardzo wiele utracili na pogłębieniu się kryzysu materialnego. Ludzie zwyczajnie (słusznie albo niesłusznie) zazdroszczą komfortu, jaki posiadają księżą. Od wielu wiernych słyszy się, że „księża sami mają diabła za skórą” dlatego „chodzą do kościoła nie dla księdza, ale dla Boga” itp. Taką małomiasteczkową praktykę duchową porównałbym do dużego księdza jeżdżącego małym, dwuosobowym, sportowym samochodem. To wszystko staje się karykaturalne i na dłuższą metę niebezpieczne.Nic tak nie zaszkodziło duchowemu życiu Polaków, jak wprowadzenie wolności gospodarczej w jej skrajnej postaci (nie pamiętam, aby Kościół się temu sprzeciwiał lub to krytykował). Liberalizm w wydaniu nadwiślańskim skutecznie i cichutko jak czad zabija w nas wiarę. Ale z tym już nie da się walczyć tak łatwo jak z „komuną”, która miała konkretne oblicze PZPR. Więc może lepiej usiądźmy cicho nad tą trumną, bo dyskusja rozbudzi w nas tylko niepotrzebne ambicje.Marcin Derucki"
  },
  {
    "title":"Co gryzie mieszkańców ul. Spółdzielców?",
    "author":"Marcin Derucki",
    "date":"2016-05-04T00:00:00.000",
    "content":"\nGdyby szacować miarę problemów frekwencją na spotkaniu zorganizowanym przez radną miejską Elżbietę Niespodziańską, wyszło by, że mieszkańcy bloków przy ul. Spółdzielców takowych nie posiadają prawie w ogóle. Na wczorajszym (5 kwietnia) zebraniu w klubie Tęcza pojawiło się raptem 10 osób, łącznie z przedstawicielami lokalnych mediów. Pomimo tego, to jakże kameralne grono przez 2 godziny dyskutowało o mniejszych i większych bolączkach osiedla.\nLokalne inwestycje: fit park oraz modernizacja okolicznych ulicJako pierwszy z zaproszonych przez radną Niespodziańską gości głos zabrał Romuald Antosik, który na wstępie przedstawił najważniejsze ze swoich stu dotychczasowych osiągnięć (m.in. przywrócenie Dni Turku, budowa mieszkań socjalnych, możliwość odpracowania długu mieszkaniowego, rozwiązanie „problemu ciepła” w 2017 r., uszczelnianie systemu śmieciowego itp.).Następnie Antosik poinformował zebranych, że jeszcze w tym roku na Spółdzielców powstanie siłownia zewnętrzna (tzw. fit park). Powstanie ona pomiędzy blokiem nr 7 przy ul. Spółdzielców a blokiem nr 20 przy ul. Kączkowskiego, tuż obok istniejącego placu zabaw. Burmistrz zapowiedział, że w drodze z ul. Matejki do ul. Mickiewicza uzupełnione zostanie oświetlenie uliczne oraz że trwają prace nad dokumentacją do inwestycji drogowych w segmencie tworzonym przez ulice Sportową, Kączkowskiego i Orzeszkowej. Åączna kwota inwestycji ma wynieść 2 mln. zł.Ekran dźwiękowy zbyt krótkiNa zebraniu poruszony został problem ekranów dźwiękochłonnych wzdłuż Alei Jana Pawła II. Wyrokiem sądu Wielkopolski Zarząd Dróg Wojewódzkich w Poznaniu jest zobowiązany zrealizować ekrany na wysokości od Orlika przy Szkole Podstawowej nr 4 do końca bloku 22. Rozwiązanie to nie usatysfakcjonowało jednak mieszkańców dwóch „punktowców” (nr 20 i 18), którzy ekranami nie zostaną osłonięci.Burmistrz Antosik poinformował, iż otrzymał od wicemarszałka Wojciecha Jankowiaka informację, że dodatkowe 75 metrów ekranów to koszt ok. 800 tys., których WZDW nie jest w stanie na chwilę obecną wydać. - Jako burmistrz służę Państwu pomocą, możemy się nawet razem wybrać do Poznania w tej sprawie – zapowiedział Romuald Antosik. - Sugeruję jednak, aby poczekać, aż zasądzony odcinek ekranu zostanie zamontowany, gdyż próby pozyskania dodatkowych metrów być może przedłużą tylko procedury i czas jego realizacji – radził burmistrz.Autobusy nie pojadą szlakami medycyny i handluInnym problemem, który zgłaszali mieszkańcy, była sprawa braku dogodnych połączeń autobusowych z dużymi miastami. Antosik przypomniał, że sprawa PKS-u jest dużym problem dla Turku, ale od kiedy należy on do prywatnego właściciela, to miasto ma ograniczony wpływ na jego funkcjonowanie. - Próbowaliśmy zorganizować linie podmiejskie, jednak przejazdy nie cieszyły się zainteresowaniem mieszkańców – przypomniał burmistrz dodając, że nie mógł on porozumieć się z właścicielami PKS w celu zaprojektowania odpowiednich dla mieszkańców linii autobusowych.Antosik poinformował, że proponował przewoźnikowi zorganizowanie linii tematycznych: „szlaku medycyny” (linii wiozącej ludzi do przychodni, gabinetów lekarskich, aptek itp.) oraz „szlaku handlowego” (łączącego ze sobą markety i inne obiekty handlowe i usługowe, które być może poniosłyby część kosztów związanych z funkcjonowaniem linii).Co powstanie za torami?Jednego z obecnych mieszkańców interesowała sprawa nieużytków pomiędzy torami kolei wąskotorowej a aleją Jana Pawła II, gdzie jeszcze w ubiegłym roku przebywały osoby nadużywające alkoholu. Mieszkaniec wspomniał, że w trakcie trwania kadencji Zdzisława Czapli krążyły pogłoski, że powstanie tam market. Burmistrz Antosik potwierdził, że w tym miejscu inwestor wykupił grunt pod wielkopowierzchniowy obiekt handlowy, ale sam nie wie, co tam dokładnie powstanie.Inwestycja w ciepłą wodę jest nieopłacalnaObecny na spotkaniu wiceprezes S.M. Tęcza, Jerzy Pawłowski, odpowiedział z kolei na pytania dotyczące spraw dotyczących zasobów mieszkaniowych S.M. Tęcza.Pawłowski poinformował, że Spółdzielnia cały czas przygotowuje się do minimalizowania konsekwencji związanych ze zmianą dostawcy ciepła w naszym mieście. Stąd też trwające prace nad ociepleniem bloków na os. Wyzwolenia. Wiceprezes poinformował, że trwają przygotowania do pozyskania środków zewnętrznych na cele termomodernizacyjne, co ma spowodować, że podwyżki opłat za ciepło nie będą tak dotkliwe.Na pytanie o możliwość doprowadzenia ciepłej wody do bloków przy Spółdzielców Pawowski odpowiedział, że w obecnych warunkach, oraz w perspektywie zamknięcia elektrowni, doprowadzenie ciepłej wody do bloków przy Spółdzielców jest nieopłacalne. Na Spółdzielców odnotowane jest bardzo niskie zużycie wody, co oznacza, że koszt jej ogrzania będzie znacznie większy niż na innych osiedlach.Prezes przypomniał, że doprowadzenie ciepłej wody do każdego mieszkania będzie się wiązało z drogimi inwestycjami w sieć przesyłową, a mieszkańcy będą musieli się liczyć z kosztem remontów łazienek. Ponadto zgodę na przyłączenie musieliby wyrazić wszyscy mieszkańcy, a z ankiet przeprowadzonych w ubiegłych latach przez Tęczę wynika, że zainteresowanych ciepłą wodą na Spółdzielców jest ok. 15% właścicieli mieszkań.Patrole i ruch jednostronny zwiększą bezpieczeństwo?Obecni na spotkaniu funkcjonariusze KPP w Turku poinformowali o przygotowaniach do wprowadzenia patroli pieszych, które będą wymagały dofinansowania ze strony miasta.Na zakończenie spotkania w klubie Tęcza rozgorzała dyskusja o tym, czy istnieje potrzeba zmiany organizacji ruchu na ulicy Spółdzielców na ruch jednostronny. Uznano jednak, że temat jest tak obszerny i emocjonujący, że należy zorganizować oddzielnie spotkanie, na którym wypowie się większa ilość mieszkańców osiedla.Marcin Derucki"
  },
  {
    "title":"Dziękujemy Wam za solidarność",
    "author":"Marcin Derucki",
    "date":"2015-09-16T00:00:00.000",
    "content":"\n\tW imieniu mieszkańców bloków, przy których inwestor planował budowę drogi łączącej ul. Spółdzielców oraz Al. Jana Pawła II, pragnę złożyć podziękowania uczestnikom debaty zorganizowanej dnia 15 września.\n\tSzanowni Sąsiedzi, Wasze głosy sprzeciwu pokazały, że nie jesteśmy osamotnieni w walce o bezpieczeństwo naszych dzieci oraz o spokój nasz i całego naszego osiedla. Na szczęście, wbrew wcześniejszym obawom, sprawa drogi nie podzieliła nas, a pokazała, że jesteśmy w stanie solidarnie zadbać o nasze sąsiedztwo.\tTylko jako grupa możemy skutecznie zadbać i skutecznie zabiegać o swoje własne interesy. Dlatego też wraz z całym Zarządem Osiedla nr 2 zapraszamy wszystkich na organizowaną przez Komendę Powiatową Policji w Turku Debatę Społeczną, w której udział wezmą przedstawiciele służb oraz instytucji odpowiadających za bezpieczeństwo. Przyjdźmy 22 września br. na godz. 16:00 do Auli I Liceum Ogólnokształcącego w Turku i wspólnie przedstawmy o problemy naszego osiedla.\tMarcin Derucki\tPrzewodniczący Zarządu Osiedla nr 2\tMieszkaniec bloku przy Spółdzielców 26"
  },
  {
    "title":"Czytaj i stawaj się lepszy. Z Biszem o literaturze i samodoskonaleniu się",
    "author":"Marcin Derucki",
    "date":"2015-10-08T00:00:00.000",
    "content":"\n\tW sobotę, 8 sierpnia, w siedzibie stowarzyszenia Przystań w Turku odbyły się warsztaty literacko-rapowe. W ramach projektu „Od Poezji do Rapu” raper Bisz wraz siedmioma kolegami z hiphopowego składu B.O.K. ćwiczyli z uczestnikami (wśród nich ludzie z całej Polski) wyobraźnię, kreatywność oraz koncentrację. Raper inspirował warsztatowiczów do ciągłego samodoskonalenia, chociażby poprzez częste sięganie po dobrą literaturę. Między innymi o to pytaliśmy Bisza w wywiadzie, który prezentujemy poniżej.\n Dziennikarze Przystani: - Jesteś wraz z zespołem B.O.K. uważany za jednego z najambitniejszych twórców muzyki hiphopowej w Polsce. Skąd u Was w ogóle potrzeba tworzenia ambitnych tekstów? Bisz: - Staramy się reprezentować wartości, które są dla nas ważne. Na przykład szeroko pojęte dobro, wytyczanie ambitnych celów, ciągły rozwój. Reprezentujemy to przez naszą twórczość. Słuchamy przy tym bardzo różnej muzyki. DP: - Nie obracacie się tylko w kręgu kultury hip-hopu? Bisz: - Słuchamy muzyki różnej, coraz lepszej, bardziej skomplikowanej, ambitnej i staramy się tworzyć właśnie taką muzykę. Z kolei kiedy się dużo czyta, to teksty też pną się wzwyż i stają się coraz poważniejsze. Słuchając i czytając ambitnych twórców sami chcemy robić coś równie dobrego i ambitnego. Staramy się mierzyć wysoko, tworzyć muzykę, która nam samym się podoba. DP: - Niekoniecznie rap? Bisz: - W naszym składzie jest wiele osób, które nie są ze stricte hiphopowego środowiska. Mamy osoby ze środowiska punkowego, hardkorowego, nasz skrzypek jest po Akademii Muzycznej i gra również poważne utwory. Więc naprawdę łączymy różne style. I też lubimy dobrą zabawę, która musi coś wnosić, być wymagająca i pozwalać się nam rozwijać. Robimy muzykę już bardzo długo i w pewnym momencie pewne formy się nudzą, dlatego staramy się szukać nowych rozwiązań, które będą nas na tyle interesowały, że będziemy chcieli je rozwijać. DP: - Wróćmy do czytania, które niestety jest achillesową piętą Polaków. W jakiego typu literaturze szukacie inspiracji? Bisz: - Czytamy bardzo różne rzeczy. Ja czytam książki popularno-naukowe, które pozwalają mi zgłębić tematy np. wszechświata, ewolucji i rożnych inny tego typu rzeczy, które są później inspiracją do pisania tekstów. Sięgam też po literaturę piękną. Czytam dzieła znanych autorów, którzy są uznani za klasyków z jakiegoś powodu. Sprawdzam, czy ja też zgadzam się z opiniami na temat ich twórczości. DP: - Jakich autorów wybierasz najczęściej, polskich czy zagranicznych? Bisz: - Zarówno polskich, jaki i zagranicznych. Nie lubię podejścia znanego z Ferdydurke, czyli wmawiania, że Słowacki był wielkim poetą i trzeba to uznawać. Uważam, że trzeba budować własne poglądy. Dostojewski, Cortazar, Gombrowicz to jedni z moich ulubionych autorów. Sprawdzam sobie czasami listę noblistów z dziedziny literatury, i jak któregoś nazwiska nie znam, to zapoznaje się z jego twórczością. DP: - Dużo czasu poświęcasz na czytanie? Bisz: - Czytam dużo. Słowo to właściwie mój fach, dlatego staram się cały czas utrzymywać przeczytany materiał w ruchu, w głowie. Poza tym Umberto Eco powiedział kiedyś „Kto czyta książki, żyje podwójnie”, i w zupełności się z tym zgadzam. DP: - Co przez to rozumiesz? Bisz: - Wielcy pisarze potrafią w książkach zawrzeć życie, czasami nie swoje, potrafią zawrzeć obraz całej epoki, jak Tołstoj, na setkach stron. To pozwala spojrzeć na siebie z innej perspektywy, bo widzisz ludzi, którzy żyli i mieli takie same problemy jak ty. Problemy, którymi się tak bardzo przejmujesz, ale jesteś uwięziony we własnej perspektywie. Literatura pozwala bardzo poszerzyć spojrzenie na życie, rozwijając wyobraźnię, a przy tym twój język. A wyobraźnia to bardzo ważna rzecz. W dzisiejszych czasach wszystko dostajemy na tacy i nasza fantazja nie ma się jak rozwijać. To jest straszne i niebezpieczne. Wszyscy słyszymy co jakiś czas gdzieś w wiadomościach, że coś się dzieje z braku wyobraźni. DP: - Jaką metodą będziecie pracować na warsztatach? Bisz: - Mam tutaj trochę powycinanych karteczek, będziemy coś składać, głównie będziemy się bawić. Ciągle jeszcze eksperymentuję. Oczywiście łatwiej byłoby zrobić sobie jakiś szablon warsztatów i według niego pracować, ale uważam, że stykanie się z czymś nowym, to najlepszy sposób na rozwój. A ja za to właśnie kocham hip-hop, że ktoś kiedyś stwierdzając, że jest za biedny na instrument, zaczyna grać na gramofonie i nagle powstaje nowa muzyka, coś czego jeszcze nie było. Podążanie za stereotypami i trzymanie się zasad jest nudne i nie prowadzi do niczego dobrego. DP: - Dziękujemy za rozmowę. Rozmawiali Nikola Walaszek i Marcin Derucki\tWarsztaty Dziennikarskie Przystani"
  },
  {
    "title":"Już dziś: Warsztaty dziennikarskie z Przystanią i Turek.net.pl",
    "author":"Marcin Derucki",
    "date":"2015-07-30T00:00:00.000",
    "content":"\n\tLubisz pisać bądź fotografować? Koniecznie musisz wziąć udział w warsztatach dziennikarskich organizowanych przez stowarzyszenie Przystań.\n\tJak napisać chwytliwy felieton, jak przygotować się do wywiadu, jak publikować zdjęcia, aby nie złamać prawa? Między innymi tego dowiedzą się wszyscy ci, którzy zdecydują się wziąć udział w warsztatach dziennikarskich organizowanych przez stowarzyszenie Przystań.\tZajęcia odbywać będą się codziennie podczas trwania festiwalu SCABB. Obok zagadnień czysto teoretycznych, dużą rolę odgrywać będzie praktyka. Warsztatowicze będą mieli okazję nie tylko podszkolić swój warsztat i przyjrzeć się z bliska pracy lokalnych dziennikarzy, ale samemu opisywać wydarzenia z kolejnej edycji Festivalu SCABB w Turku. Pierwsze zajęcia już w sierpniu.\tWszystkich zainteresowanych zapraszamy na spotkanie informacyjne, które odbędzie się 30 lipca o godz. 17.00 w siedzibie stowarzyszenia Przystań, ul. Browarna 13.\tNie możesz przyjść na spotkanie, a chcesz wziąć udział w warsztatach - zadzwoń pod numer 787 77 74 72. Informacje także na Facebooku. Projekt dofinansowany przez Gminę Miejską Turek."
  },
  {
    "title":"Jaka powinna być turystyka na Ziemiach Tura?",
    "author":"Marcin Derucki",
    "date":"2015-03-27T00:00:00.000",
    "content":"\n\tWiększość teoretyków turystyki podchodzi do jej funkcji, szczególnie gospodarczej, niezwykle romantycznie, często przeceniając jej wpływ jaki może mieć na rozwój danego obszaru. Oczywiście mówimy tu o obszarze o turystycznym potencjale równym naszemu, czyli niemal zerowemu. Bo z punktu widzenia samorządów powiatu tureckiego o to właśnie chodzi, aby mieszkańcy zaczęli zarabiać na wzmożonym ruchu turystycznym pieniądze, niwelując tym samym finansową dziurę, jaka powstanie po zamknięciu elektrowni i kopalni.\n\tPiszę te słowa te słowa z pewnym żalem, gdyż sam ukończyłem studia, które przygotowały mnie do organizowania turystyki na danym terenie i budowania marki turystycznej. Pamiętam jak pięć lat temu, świeżo po studiach, wydawało mi się, że turystyka będzie lekarstwem na wszystkie nadchodzące problemy regionu. Z takim przynajmniej przekonaniem studenci opuszczają uczelniane mury. Problem zaczyna się dopiero, kiedy trzeba się zmierzyć z samorządową rzeczywistością powiatowego miasteczka, które niczym nie jest się w stanie wyróżnić.\tCo prawda istnieje w Polsce kilka inwestycji postawionych „na pustyni”, które przyciągają turystów. Ale czy gminy powiatu tureckiego stać na takie rozwiązania?\tDlatego też sceptycznie podchodzę do pewnych rozwiązań proponowanych przez firmę 2BA w swojej „Strategii Marki i Produktu Turystycznego dla obszaru powiatu tureckiego”. Taką też postawę powinny przyjąć poszczególne strony partnerstwa odrzucając pomysły stworzenia kolejnego muzeum w postaci „Muzeum Sera”, które z założenie nie będzie w stanie zarobić na swoje utrzymanie. Watro też przy okazji zastanowić się, który z lokalnych polityków będzie na tyle odważny i pójdzie drogą „mehoserów”, które okazały się jednym z gwoździ do politycznej trumny ekipy do niedawna rządzącej Turkiem.\tSpecjaliści z Nysy zaproponowali również utworzenie LOT-u, które będzie zajmowało się koordynacją wdrażania wspomnianej strategii, promocją turystyczną, koordynacją zadań itp. Należy się również mocno zastanowić, czy ma sens powoływanie kolejnej struktury w postaci Lokalnej Organizacji Turystycznej, przy prężnie działającej Lokalnej Grupie Działania. Ponadto połowę zadań, której specjaliści z 2BA przypisała LOT, powinna wykonywać instytucja powiatu, szczególnie w kwestii lobbingu. Bo jak słusznie zauważono podczas prezentacji dokumentu, lobbing na rzecz turystyki w powiecie i mieście Turek nie był dotychczas naszą mocną stroną.\tSiłą naszego obszaru są pasjonaci. Dlatego budowanie produktów w oparciu o ich działania, czyli zaproponowane „Tkane wioski tureckie” lub „W siodle”, ma sens, gdyż wykorzystuje ich dotychczasowy dorobek ludzi, często oparty na długoletnich tradycjach, a z drugiej strony nie wymagają wielkich nakładów inwestycyjnych. Poniżej przedstawiam część opisu produktu. Cały dokument będzie można niedługo przeczytać na stronie projektu (www.partnerstwolokalne.turek.pl).\t\tProdukt [„Tkane wioski tureckie”] wykorzystuje tradycje związane z rzemiosłem, nie tylko tkackim, powiatu tureckiego. Obecnie w gminach powiatu prowadzą swoją działalność rzemieślnicy i rękodzielnicy: snycerze, rzeźbiarze, koronkarze, hafciarze, wikliniarze, stolarze, piekarze, pszczelarze, ale także sadownicy, producenci przetworów mlecznych, przetworów owocowo-warzywnych. W oparciu o ten potencjał i umiejętności można stworzyć sieć wiosek tematycznych, dla których pretekstem i motywem przewodnim będzie tkactwo, a zatem tkane wioski.\tTurystyka na terenie powiatu tureckiego powinna rozwijać się w skali rekreacyjnej. To znaczy organizowana przede wszystkim dla mieszkańców powiatu, przez pasjonatów (stowarzyszenia, koła gospodyń itp.), czyli tak jak to się działo dotychczas pod skrzydłami LGD T.U.R. Jedynym problemem jest brak w strukturach LGD miasta Turek (miasto jest zbyt duże) oraz gmin Tuliszków i Dobra, które są w innych LGD.\tPodsumowując, turystykę na ziemiach turkowskich, jako dziedzinę gospodarczą, nie powinno się traktować jako jeden z priorytetów. Turystyka powinna stać się dodatkiem do działań mających na celu pielęgnowanie i prezentowanie naszych tradycji, dając możliwość weekendowego wypoczynku i rozrywki dla mieszkańców samego powiatu.\tMarcin Derucki"
  },
  {
    "title":"Niedokończony średniowieczny gród za Przykoną, czyli Smulska Górka",
    "author":"Marcin Derucki",
    "date":"2015-03-25T00:00:00.000",
    "content":"\n\tTo jedna z większych historycznych tajemnic powiatu tureckiego. Zwodnicza jest już sama nazwa obiektu, gdyż „Smulska Górka” leży pomiędzy Ewinowem a Człopami, kilka kilometrów za wsią Smulsko.\n\tTo mające ok. 6 metrów wysokości wzniesienie, przez naukowców sklasyfikowane jako grodzisko pierścieniowate, było pierwotnie wydmą. Miejsce to idealnie nadawało się na postawienie grodu również ze względu na bliskość rzeczki. Wojowie, którzy chcieli postawić tutaj gród musieli jedynie wybudować wały. Do tego celu użyto piasku ze szczytu wydmy i prawdopodobnie z północnego i południowego ramienia wydmy, z miejsc gdzie założono dwa podgrodzia.\tNiestety, gród nie został dokończony. Świadczyć ma o tym wewnętrzny stożek piasku, którego nie usunięto. Do tego wniosku doszli łódzcy archeolodzy badający grodzisko w latach 1966 – 1967. To oni też odkryli, że wał w swych górnych partiach został spalony. \tW swym sprawozdaniu z badań Marian Głosek pisze, że „na podstawie bardzo ubogiego materiału, jaki uzyskano podczas badań, na który składają się tylko drobne ułamki ceramiki, wydaje się prawdopodobne, że grodzisko w Smulsku zbudowano najwcześniej w drugiej połowie X wieku, najprawdopodobniej w zaś w XI wieku.” Głosek dodaje również że najprawdopodobniej gród nie został zabudowany, a przed jego powstaniem, w jego pobliżu istniało słabe osadnictwo.\tNaukowcy wnioskują, że gród został spalony jeszcze w trakcie jego powstawania i możliwe, że dokonali tego sami osadnicy. Można również pokusić się o pewnego rodzaju spekulację i o zniszczenie grodu posądzić oddział Pomorzan, który dotarł w okolicach Smulska w roku 1108.\tJeden z prawdopodobnych scenariuszy zniszczenia grodu może nam podpowiedzieć sam Gall Anonim, który w swojej kronice opisuje epizod z najazdu Powodzian na gród w Spycimierzu.\tW okresie wczesnego średniowiecza Spycimierz był jednym z 12 głównych ośrodków administracyjnych (zwanych kasztelami), składających się na Księstwo Sieradzkie. Jego głównym zadaniem było pilnowanie przeprawy przez rzekę na szlaku prowadzącym z Moraw do Prus. Granice kasztelu spycimierskiego obejmowały nowo powstający gród na Smulskiej Górce.\tPlan podbicia Pomorza doprowadziły ówczesnego władcę, Bolesława Krzywoustego, do sprzeciwu wobec swojego brata, księcia Zbigniewa, i zmuszenia go do ucieczki z kraju. Było to o tyle ryzykowne, że Zbigniew pobierany był przez Pomorzan. Rok później (1107-1108) Krzywousty po raz kolejny najechał Pomorze, plądrując Kołobrzeg i Białograd.\tW 1108 r. Pomorzanie wyruszyli z ekspedycją odwetową rozpraszając się po terenie ówczesnej Polski. Jeden z oddziałów dotarł pod Spycimierz, gdzie przetrzymywano arcybiskupa Marcina, stronnika Zbigniewa. Jednak Polacy, wg Anonima, z pomocą boskiego cudu odparli atak.\tByć może właśnie podczas ataku Pomorzan na Spycimierz zniszczono nieukończony gród na Smulskiej Górce. Również na początek XII w. datuje się upadek leżącej nieopodal osady na „Dębowych Górkach”, która leżała ok 550 m na południowy zachód od grodziska.\tNależy jeszcze raz podkreślić, że pomimo odnotowanego przez Galla Anonima faktu związanego z najazdem Pomorzan, przypisywanie im zniszczenia budowanego na Smulskiej Górce grodu to daleko posunięte przypuszczenia. Tak czy inaczej pozostałości grodziska pozostają jednym z bardziej intrygujących obiektów na ziemi turkowskiej, zarówno ze względu na swój tajemniczy charakter, jak i nietypową morfologię obiektu, unikatową na skalę Polski Środkowej.\tMarcin Derucki"
  },
  {
    "title":"Filozofia współpracy uratuje powiat od gospodarczej degradacji?",
    "author":"Marcin Derucki",
    "date":"2015-03-20T00:00:00.000",
    "content":"\n\tDziś, 20 marca, w zajeździe Eden w Turku, odbyła się konferencja, podczas której zaproszonym samorządowcom z terenu powiatu tureckiego przedstawiono postępy w realizowanym od ubiegłego roku projekcie „Partnerstwo lokalne na rzecz rozwoju gospodarczego gmin powiatu tureckiego”.\n\tPrzypomnijmy, że partnerstwo tworzy 9 gmin powiatu tureckiego, sam powiat oraz organizacje: TIG i LGD TUR. Współpracę zainaugurowano dnia 16 kwietnia 2013 r. Na mocy podpisanego wtedy listu intencyjnego ustalono, że liderem i koordynatorem działań założonych w projekcie będzie miasto Turek. Dnia 14 października 2013 r. nastąpiło rozstrzygnięcie konkursu projektów, a składany wniosek znalazł się na wysokim, 4 miejscu. Następstwem tego było podpisanie dnia 30 stycznia br. umowy o dofinansowanie projektu między Ministrem Infrastruktury i Rozwoju a miastem Turek. Dzięki temu pozyskano 1 mln 700 tys. zł środków zewnętrznych, co łącznie z 300 tys. zł wkładu wyłożonego przez samorządy daje sumę 2 mln zł na opracowanie dokumentów strategicznych dla powstałego obszaru funkcjonalnego. Głównym celem, jaki postawili sobie wtedy członkowie partnerstwa jest ożywienie gospodarcze gmin powiatu tureckiego.\tW rolę moderatora spotkania wcielił się Tomasz Potkański, zastępca dyrektora Biura Związku Miast Polskich. Na wstępie Potkański wyjaśnił zgromadzonym, że obecnie w Polsce zawiązało się ok. 100 partnerstw, co jest konsekwencją zmiany filozofii przyznawania środków z kasy Unii Europejskiej. - Dotychczas sąsiednie gminy ze sobą konkurowały o środki z Unii, jednak nie zawsze skutkowało to rozwojem. W efekcie administracja gminna przygotowywała wiele wniosków, licząc, że na którychś z nich dostanie pieniądze. Często nie zastanawiając się „po co nam ten projekt” - mówił Potkański.\tWedług Tomasza Potkańskiego nowa filozofia przyznawania dofinansowań ma doprowadzić do tego, że gminy wspólnie wybiorą priorytety i przesuną środki na najważniejsze dla całego obszaru projekty, nie wyrywając sobie na oślep pieniędzy z europejskiej puli. Jest to o tyle znaczące, gdyż co roku koszty bieżące, chociażby na dotychczasowe utrzymanie inwestycji zrealizowanych ze środków UE, będą wzrastać.\tPotkański zaznaczył również, że głównym celem realizowanego projektu jest zatrzymanie przyszłych pokoleń, gdyż to właśnie one będą utrzymywać całą infrastrukturę gminną.\tHistorię i założenia współpracy partnerskiej przedstawiła Agnieszka Dłoniak, koordynator projektu z ramienia UM Turek. Następnie zebranym samorządowcom został przedstawiony zarys nadrzędnego dokumentu strategicznego projektu, czyli „Zintegrowanej strategii rozwoju gospodarczego gmin powiatu tureckiego”. W związku z tym, że treść dokumentu dostępna jest od 4 miesięcy na internetowej stronie projektu (partnerstwolokalne.turek.pl), zachęcamy zainteresowanych do przeanalizowania go oraz proponowanych przez wykonawcę rozwiązań.\tNowością natomiast jest dokument pn. „Strategia marki i produktu turystycznego dla obszaru powiatu”, który w przyszłym tygodniu zostanie opublikowany. Dokument został wykonany przez firmę 2BA, która proponuje konkretne rozwiązania na przecz budowania i promocji produktów turystycznych na terenie naszego obszaru funkcjonalnego.\tSpecjaliści z 2BA zaproponowali 6 produktów turystycznych:\tZaproponowano również utworzenie Lokalnej Organizacji Turystycznej, która ma pełnić rolę touroperatora Ziemi Tureckiej oraz przedstawiono propozycję loga w kształcie zielonego łba tura, które ma pomóc w promocji marki powiatu turystycznego.\tNa koniec Radosław Szarleja, opiekun projektu z ramienia Związku Miast Polskich, przedstawił założenia „Planu rozwoju instytucjonalnego partnerstwa” (treść dokumentu dostępna na stronie projektu).\tPodsumowując, w ramach partnerstwa lokalnego zostały utworzone 3 dokumenty oraz powstają 3 kolejne (Koncepcja zagospodarowania przestrzennego obszaru, Studium komunikacyjne dla obszaru, Program poręczeń kredytowych i pożyczkowych), które określają kierunki rozwoju gmin naszego powiatu i które mają pomóc w pozyskaniu środków zewnętrznych w trwającej perspektywie unijnej. Marcin Derucki"
  },
  {
    "title":"Wojewoda unieważnił uchwałę! Co dalej z terenem po Mirandzie?",
    "author":"Marcin Derucki",
    "date":"2014-03-11T00:00:00.000",
    "content":"\n Podczas wrześniowej sesji Rady Miejskiej Turku, radni większością głosów przyjęli wniosek burmistrza o zmianę Planu Zagospodarowania Przestrzennego, która dopuszczała wybudowanie na terenie po ZPJ Miranda wielkopowierzchniowego obiektu handlowo-usługowego o powierzchni sprzedaży powyżej 2000 m2. Tu jednak pojawia się istotna przeszkoda, bo otóż wojewoda Florek orzekł nieważność uchwały ze względu na istotne naruszenie prawa.\n\tGwoli przypomnienia - w lipcu w UM odbyła się dyskusja publiczna nad rozwiązaniami przyjętymi w projekcie częściowej zmiany planu zagospodarowania części miasta zwanej „Stadion”, a dokładnie terenów po zakładzie Miranda przy ul. Kaliskiej. We wrześniu uchwała w tej sprawie została przyjęta, choć przeciwni zmianie planu byli radni: Romuald Antosik, Mariola Kadrzyńska-Siwek, Marian Marczewski, Andrzej Kwiatkowski, Janusz Dudek i Tomasz Kwaśny. Osoby sprzeciwiające się takiej decyzji – m.in. członkowie LPS-u z panami Antosikiem i Deruckim na czele – utyskiwały na to, że w zupełności nie wzięto pod uwagę postulatów, które mieszkańcy mogli wcześniej składać.\tOkazuje się, że budząca emocje sprawa ma swój ciąg dalszy, co było widać podczas ostatniej sesji Rady Miejskiej. Jak zwykle podczas obrad radni mogli zadać Zdzisławowi Czapli pytania, dotyczące jego sprawozdania z działań realizowanych w okresie międzysesyjnym. Wtedy to głos zabrał Romuald Antosik, poruszając kontrowersyjny temat planu zagospodarowania terenu po ZPJ Miranda. –  Panie burmistrzu. Mam tylko jedno pytanie do sprawozdania. Gdyby pan mógł rozszerzyć wypowiedź na temat  uchwały Rady Miejskiej Turku z dnia 11 września w sprawie uchwalenia częściowej zmiany planu zagospodarowania części miasta Turku pod nazwą „Stadion”, gdyż wojewoda stwierdził nieważność naszej uchwały ze względu na istotne naruszenie prawa – mówił Antosik.\tRadny Antosik mówił o rozstrzygnięciu nadzorczym z dnia 20 października. W dokumencie wystosowanym przez wojewodę Florka wskazano, że zgodnie z art 17 pkt 12 ustawy z dnia 27 marca 2003 r. o planowaniu i zagospodarowaniu przestrzennym burmistrz rozpatruje uwagi dotyczące projektu planu, a potwierdzeniem tej czynności jest wykaz uwag stanowiących element dokumentacji prac planistycznych.\tWedług wojewody w sporządzanym i dołączonym do dokumentacji planistycznej wykazie brak: uwagi mieszkańca w części odnoszącej się do realizacji publicznego szlaku pieszo – rowerowego wzdłuż wschodniej granicy terenu objętego zmianą planu miejscowego, zabezpieczenia terenów zielonych w ciągu cieku wodnego Folusz\/Kiełbaska poprzez zachowanie terenów zielonych funkcjonujących w zmienianym planie jako tzw. lokalny korytarz ekologiczny oraz doprecyzowania w treści uchwały zapisów dotyczących dostępności komunikacyjnej działki nr 326\/7; uwagi przedsiębiorstwa Profim Sp. z o.o. w części dotyczącej zachowania wyjazdu na ulicę Kaliską (wzdłuż granicy z działką nr 327\/1) oraz uwagi Starosty Tureckiego w części odnoszącej się do należytego zabezpieczenia dojazdu dla obszaru objętego planem oraz zawarcia w projekcie planu zapisów pozwalających na zachowanie odpowiedniej formy architektonicznej i charakteru nowej zabudowy.\t„Powyższe stanowi naruszenie art. 17 pkt 12 ustawy o planowaniu i zagospodarowaniu przestrzennym. Treść uwag w ww. zakresie nie została przekazana przez Burmistrza Radzie Miejskiej Turku wraz z listą nieuwzględnionych uwag, czym z kolei naruszono art. 17 pkt 14 ustawy. Z tego względu organ nadzoru stwierdza, iż niedochowanie przez organ sporządzający plan czynności wynikających z art. 17 pkt 12 i 14 ustawy, stanowi istotne naruszenie trybu sporządzania planu” – czytamy w rozstrzygnięciu wojewody.\tZdzisław Czapla nie rozwodził się nad tym tematem. Włodarz miasta zauważył, że stosowne szczegóły można znaleźć na stronie 6. jego sprawozdania, którego treść radny Antosik zna. – Proszę się zapoznać. Ja nic więcej nie mam do dodania.\tAntosik, podpierając się decyzją wojewody, nie odpuszczał: – Na sesji wyraźnie mówiliśmy z radną Kadrzyńską, że nie przedstawiliście nam państwo wszystkich uwag, jakie były zgłoszone do tego planu. (…) Mamy taką sytuację, że uchwała została przez wojewodę zakwestionowana. Wojewoda uznał, że jest to istotne naruszenie prawa i tej uchwały nie ma. Gdybyśmy wtedy na sesji rzeczywiście głosowali to, co mówiłem, a nie narzekali, że to demagogia i tak dalej, to rzeczywiście ta uchwała byłaby przyjęta prawdopodobnie.\tZdzisław Czapla stwierdził, że nie należy ulegać emocjom, bo władze miejskie na razie oceniają decyzję wojewody i rozważają, czy faktycznie można ją przyjąć i „posypać się popiołem”, a może wręcz przeciwnie - należy zaskarżyć ową decyzję do Wojewódzkiego Sądu Administracyjnego. – Na razie nie ferujmy wyroków. Piłka jest w grze – mówił Czapla. Wtedy Antosik wskazał burmistrzowi, że na całej sytuacji cierpi wiarygodność radnych.\tDociekliwość Antosika nie znalazła uznania w oczach przewodniczącego Marka Pańczyka. – Uważam, że gdyby pan radny zapoznał się z tym, co pan burmistrz w swej informacji dał, ta dyskusja byłaby niepotrzebna. No cóż, tak się stało, jak się stało – stwierdził przewodniczący Rady Miejskiej.\tAW\t "
  },
  {
    "title":"Maszerowali pomimo niepogody",
    "author":"Marcin Derucki",
    "date":"2014-09-22T00:00:00.000",
    "content":"\n\tJuż po raz czwarty Lokalne Porozumienie Samorządowe wyruszyło w marsz rekreacyjno-integracyjny, który odbywa się pod hasłem \"Ruszamy Turek!\". Pomimo mało sympatycznej pogody, organizatorzy nie narzekali na brak uczestników.\n\tW niedzielny poranek, 21 września, turkowscy miłośnicy ruchu na świeżym powietrzu pokonali ponad 6 km. Marsz odbył się tym razem niezwykle spokojnym tempem, które narzucała uczestniczka w stanie błogosławionym. Zanim jednak wyruszono w głęboki las, okiem wyspecjalizowanych instruktorów przeprowadzono rozgrzewkę oraz instruktarz poprawnego chodu z kijami.\tPo przejściu zaplanowanej trasy uczestnicy stwierdzili, że kolejne wyjście do lasu, nie odbędzie się z kijami, ale... z workami na śmieci, gdyż szlaki są strasznie zaśmiecone."
  },
  {
    "title":"„Ruszamy Turek” z LPS!",
    "author":"Marcin Derucki",
    "date":"2014-09-18T00:00:00.000",
    "content":"\n\tJuż w najbliższą niedzielę, 21 września, odbędzie się IV edycja integracyjnego marszu nordic walking. Wydarzenie organizowane jest przez Lokalne Porozumienie Samorządowe i odbywa się pod hasłem „Ruszamy Turek!”. Start o godz. 10:00 z parkingu leśnego Zdrojki Lewe.\n\tTurkowscy miłośnicy ruchu na świeżym powietrzu przejdą ok 6 km, spokojnym tempem pod okiem wyspecjalizowanych instruktorów. Marsz odbędzie się szlakami biegnącymi przez lasy Zdrojki Lewe.\tNiedzielny wymarsz w las poprzedzi krótkie szkolenie z poprawnej techniki chodu z kijkami, którego podejmą się instruktorzy: Romualda Rynkiewicz, Dariusz Walaszek oraz Marcin Derucki.\tJeżeli uczestnicy wyrażą chęci, wspólne treningi będą odbywać się regularnie. Wszystko po to, aby stworzyć miłą atmosferę i dawać dobry przykład ludziom, którzy być może narzekają na kilka nadprogramowych kilogramów, ale wstydzą się uprawiać wybrany sport w samotności.\tStart o godz. 10:00 z parkingu leśnego Zdrojki Lewe. "
  },
  {
    "title":"Kto odpowie za budowę kolejnego marketu – burmistrz Czapla czy radni?",
    "author":"Marcin Derucki",
    "date":"2014-09-15T00:00:00.000",
    "content":"\n\tKomentarz Marcina Deruckiego do przyjęcia przez Radnych Rady Miejskiej zmiany miejscowego planu zagospodarowania, dzięki której możliwa jest budowa na terenie po ZPJ Miranda wielkopowierzchniowego obiektu handlowo-usługowego o powierzchni sprzedaży powyżej 2000 m2.\n\tW całej tej sytuacji nie chodzi tylko o wjazd czy wyjazd z posesji, albo gęstość zabudowy. Trzeba powiedzieć jasno, że wielkopowierzchniowy obiekt handlowy nie ma w tym miejscu racji bytu.\tNie oszukujmy się. O obiekcie typu Stary Browar lub Manufaktura mogliśmy sobie ewentualnie pomarzyć, kiedy stał tutaj budynek po „starej Mirandzie”. A teraz grozi nam powstanie kolejnego pstrokatego parku handlowego lub architektonicznego potworka z żelbetu i blachy falistej.\tAby było jasne: problemem dla mnie nie są markety na obrzeżach miasta (choć dobrze wiemy jak wygląda droga krajowa przy wjazdach do Tesco w godzinach szczytu albo w święta). Jednak, jako mieszkaniec tego miasta, nie godzę się, żeby koło Urzędu Miejskiego, w kolorowym sklepiku sprzedawano „wszystko po 3,99”. Bo tak w praktyce wygląda „hipermarketing” po turkowsku.\tNie będę rozwodził się już nad tym, że zakorkujemy jedną z głównych ulic Turku. Bo niestety tak może się stać. O czym mówił radny Romuald Antosik, opierając się na dokumencie z zastrzeżeniami, jakie zgłosił burmistrzowi w tej sprawie Zarząd Powiatu Tureckiego.\tNa sesji najbardziej uderzyła mnie jednak manipulacja, jaką posługuje się burmistrz Czapla. Próbował on narzucić swoje tłumaczenia do zaistniałej sytuacji, mówiąc, że tylko wykonuje uchwały Rady Miasta Turku (w tym wypadku „Studium uwarunkowań i kierunków zagospodarowania przestrzennego miasta Turek”). Przed sesją zapoznałem się z treścią tego dokumentu, gdzie znajduje się zapis, że ul. Kaliska jest częścią najważniejszego traktu historycznego Turku, że centrum jest nadal żywe dzięki niewielkim, dobrze prosperującym sklepom i punktom usługowym, i dzięki temu jest ono nadal zamieszkane.\tNa sesji, jako jeden z nielicznych, Romuald Antosik bronił tego, co uchwalono 19 maja 2011 r. Bronił on drobnych sklepikarzy i mieszkańców centrum. Jednak większość radnych była za zmianą i to ich można nazywać hipokrytami.\tTutaj rodzi się pytanie: jak długo, przy obecnej polityce przestrzennej miasta kreowanej przez burmistrza Czaplę, te niewielkie sklepy będą prosperować, i jak długo ludzie będą chcieli żyć w centrum? Dlatego sam wnioskowałem o przywrócenie funkcji mieszkalnej w tym miejscu. Przywrócenie, gdyż m.in. ta funkcja była wcześniej przypisana do tego fragmentu miasta. Komuś jednak zależało, aby zapis o niej wykreślić. Przypominam, że wg „Studium...” w mieście trzeba zapewnić możliwość lokalizacji około 3400 mieszkań! \tPo raz kolejny zwracam uwagę, że przy okazji zmian planu zagospodarowania, można było uprościć mieszkańcom życie poprzez wybudowanie ciągu komunikacyjnego łączącego ul. Kaliską z Åąkową. Ułatwiłoby to do dostęp do szpitala i działek. Można było również udostępnić przestrzeń publiczną w postaci parku za magistratem.\tChciałbym też po raz kolejny wyrazić ubolewanie nad polityką radnych SLD. WSZYSCY radni SLD powinni sprzeciwić się tej niekorzystnej dla mieszkańców uchwale. Jednak ich postawa to echo układu politycznego pomiędzy liderem lewicy a burmistrzem. Za sojusz Czapli i Marczewskiego po raz kolejny przychodzi zapłacić nam, mieszkańcom Turku.\tMarcin Derucki"
  },
  {
    "title":"Rada dopuściła budowę obiektu handlowo-usługowego przy UM",
    "author":"Marcin Derucki",
    "date":"2014-11-09T00:00:00.000",
    "content":"\n Podczas dzisiejszej sesji Rady Miasta Turek, radni większością głosów przyjęli wniosek burmistrza o zmianę Planu Zagospodarowania Przestrzennego. Zmiana dopuszcza wybudowanie na terenie po ZPJ Miranda wielkopowierzchniowego obiektu handlowo-usługowego o powierzchni sprzedaży powyżej 2000 m2.\n\tPrzypomnijmy, że 24 lipca w UM, odbyła się dyskusja publiczna nad rozwiązaniami przyjętymi w projekcie częściowej zmiany planu zagospodarowania części miasta zwanej „Stadion”, a dokładnie terenów po zakładzie Miranda przy ul. Kaliskiej. Okazało się, że w zupełności nie wzięto pod uwagę postulatów, które mieszkańcy mogli wcześniej składać.\tW konsekwencji nie uwzględniono, ani oficjalnie nie skomentowano budowy ciągu komunikacyjnego, dzięki któremu turkowianie mieliby pełny dostęp do zieleni publicznej w postaci parku położonego za UM (który obecnie pozostaje niedostępny po godzinach pracy urzędu) oraz cieku Folusz. Nie uwzględniono również propozycji budowy chodnika oraz ścieżki rowerowej prowadzącą do szpitala (wzdłuż terenu urzędu i parku).\tPo spotkaniu, w którym wzięło 6 osób, sporządzono protokół, który nie zawierał wielu istotnych spraw poruszonych na dyskusji. Pomimo wniosków Marcina Deruckiego oraz Iwony Rylskiej, treści protokołu nie zostały sprostowane.\tPodczas dzisiejszej sesji radni odrzucili większość wniosków zgłaszanych przez mieszkańców miasta. M.in. odrzucono wniosek Marcina Deruckiego o dopuszczenie funkcji mieszkaniowej na terenie objętym zmianą. W stopniu niepełnym przeszedł wniosek właściciela nieruchomości, spółki PROFIm.\tPrzeciwni zmianie planu byli radni: Antosik Romuald (LPS) i Kadrzyńska-Siwek Mariola (LPS), Marczewski Marian (SLD), Kwiatkowski Andrzej (SLD), Dudek Janusz (Teraz Turek) i Kwaśny Tomasz (Teraz Turek).\tAW"
  },
  {
    "title":"Ciekawe miejsca w okolicach Turku, o których nie miałeś pojęcia. Część II",
    "author":"Marcin Derucki",
    "date":"2014-08-31T00:00:00.000",
    "content":"\n\tPrzedstawiamy kolejną porcję opisów ciekawych i klimatycznych miejsc znajdujących się na terenie powiatu tureckiego.\n\tPołożone w polu pomiędzy wsią Trzymsze (gm. Przykona) a Strugą Janiszewską wzniesienie to pozostałość po gródku stożkowatym zwanym też rezydencją rycerską typu motte. Był to obiekt obronny pełniący jednocześnie funkcję mieszkalną. Gródek w miejscowości Trzymsze jest wysoki na 4,5 m i ma regularny kształt. Średnica u jego podstawy wynosi ok 35 metrów, a górna ok 15 m.\tObiekt był otoczony 6 metrową fosą oraz wałem obronnym. Podczas badań przeprowadzonych w latach 70. odnaleziono na jego terenie m.in. puginał tarczowy (potocznie zwany sztyletem), ostrogi i zgrzebła. Archeolodzy ustalili, że obiekt powstał najprawdopodobniej na początku XIV w. i spłonął w trakcie walk 2 połowie XIV w. \tWedług podań nazwa wsi, na terenie której znajduje się gródek, wzięła się od 3 mszy odprawionych pod okolicznym dębem. Obrządek miał poprzedzać wielki bój. Możliwe, że poza funkcją sakralną, msze stanowiły rodzaj fortelu, takiego jak ten wykonany przez Władysława Jagiełłę pod Grunwaldem. Jagiełło wysłuchał przed bitwą dwóch długich mszy, podczas gdy Krzyżacy stali w słońcu w pełnych zbrojach.\tPomimo tego, że obiekt wpisany jest do rejestru zabytku, jest stale narażony na negatywne oddziaływanie prac polowych.\tMieszkańcy Turku nie zdają sobie sprawy, jaki to skarb kryje się w dawnym parku, tuż na granicy z tzw. Osiedlem Awaryjnym. Uwagę na to zwrócił już Makary Górzyński w swoim dwutomowym dziele dotyczącym zabytkom miasta i powiatu tureckiego, opisując historię dworu rodziny Linke.\tRuiny dworu, które za sprawą niedawnych remontów nawierzchni drogowej i parkingów zostały odsłonięte na światło dzienne, pochodzą z II połowy XIX wieku. Budynek był elementem zabudowy folwarcznej. W miejscu gdzie obecnie znajduje się osiedle, stały: oficyna, kuźnia, obora, 3 stodoły, wozownia z wiatą, spichlerz, stajnie i chlewnie.\tPo II wojnie światowej teren folwarku został zamieniony na PGR, a później, w ramach industrializacji kraju, w bezpośrednim położeniu dworu wybudowano elektrownię. Park za dworem zarósł i zmienił się w dziki lasek, a na miejscu stawów powstał basen zasilany podgrzewaną w elektrowni wodą.\tWedług Górzyńskiego dwór w Korytkowie to koronny przykład zmarnowanego dziedzictwa ziemi turkowskiej, dziedzictwa którego historia sięga co najmniej XII wieku.\tWarto zwrócić uwagę na 3 kolejne cmentarze ewangelickie znajdujące się na terenie powiatu, a to ze względu na ich zabytkowy charakter oraz stan w jakim się znajdują. Niżej opisane nekropolie wymagają pilnej restauracji i zabezpieczenia. W odróżnieniu do innych cmentarzy ewangelickich, te można jeszcze odratować stosunkowo niewielkim nakładem pracy i pieniędzy.\tZabytkowe nekropolie w Porożu i Celestynach, tak jak wiele innych tego typu obiektów na naszych ziemiach, usytuowano na wzniesieniach położonych nieopodal osiedli. Wybitnym przykładem takiej lokacji jest opisany wcześniej cmentarz na „Niemieckiej Górce” w Felicjanowie (gm. Władysławów). Cmentarz w Sarbicach znajduje się na terenie równinnym. Poroże\tEwangelicki cmentarz w Porożu Starym to największa i najlepiej zachowana nekropolia w gminie Malanów. Położona jest na zalesionym wzniesieniu, porośniętym przez ogromne dęby. Cmentarz oznaczony jest tabliczką umieszczoną przy drodze. Z inicjatywy Towarzystwa Przyjaciół Brudzewa w roku 2013 została tam odsłonięta tablica w języku polskim i niemieckim.\tUtworzenie cmentarza datuje się na rok 1772. Przed końcem II wojny światowej Poroże było zamieszkiwanie głównie przez ewangelików należących do parafii w Prażuchach Starych, założonej w 1808 r. Po wojnie cmentarz uległ częściowej dewastacji.\tZachowane kwatery grobowe zawierają często wierszowane epitafia, z których wyróżnia się jedna, będąca biblijnym cytatem: „Nie będą już łaknąć ani pragnąć, i nie padnie na nich słońce ani żaden upał (Księga Objawienia 7:16)” Celestyny\tWieś Celestyny została założona w okresie zaboru pruskiego po 1793 r., i przez blisko 100 kolejnych lat, w związku z napływem osadników z krajów niemieckojęzycznych, przeżywały rozwój. Cmentarz podlegał pod parafię w Prażuchach. Jeszcze do lat 50. XX w. chowano na nim zmarłych. Później nekropolia została zdewastowana. Sarbice\tNa cmentarz w Sarbicach należy zwrócić uwagę ze względu na fakt, że jest on jedną z lepiej zachowanych na ziemiach turkowskich nekropolii ewangelickich. Powstał on w latach 30-40 XIX. Cmentarz znajduje się pod opieką parafii w Turku oraz pobliskiej szkoły podstawowej.\tJeżeli macie potrzebę głębszego poznawania rodzimych terenów sięgnijcie po dwutomową pozycję książkową Makarego Górzyńskiego „Zabytki Miasta Turku i Powiatu Tureckiego” albo wybierzcie się do Działu Regionalnego w Miejskiej Bibliotece Publicznej w Turku. Lub zapakujcie „Przewodnik TURystyczny - Szlakiem TURa” oraz przewodnik po międzygminnym szlaku Panorama i wyruszajcie w teren!\toprac. Marcin Derucki"
  },
  {
    "title":"Ciekawe miejsca w okolicach Turku, o których nie miałeś pojęcia. Część I",
    "author":"Marcin Derucki",
    "date":"2014-08-23T00:00:00.000",
    "content":"\n Na terenie powiatu tureckiego znajduje się wiele „klimatycznych” miejsc, które nadają unikatowy charakter danemu obszarowi i sprawiają, że jedna wieś odróżnia się od innej. Często wiedzą o nich jedynie okoliczni mieszkańcy, albo piszą w swych opasłych księgach mądrzy ludzie. Dlatego też zwykły turkowski zjadacz chleba nie ma szans, aby je poznać. A watro.\n\tWarto skorzystać i zobaczyć te miejsca, póki jeszcze nie ma tam tłumu turystów. Kto wie, czy za 10 lat nowym hipsterskim (albo jakimś innym neosentymentalnym) trendem będzie poszukiwanie swoich korzeni, a do powiatu tureckiego zwali się pierwsze pokolenie dzieci uciekinierów z Turku? Dlatego przedstawiamy Wam pierwszą część opisu miejsc znajdujących się w okolicach naszego miasta, a o których prawdopodobnie nie mieliście pojęcia.\tNa terenie powiatu tureckiego znajduje się wiele zabytkowych wiatraków w różnym stanie. W Piętnie zobaczymy koźlaka ze śmigłami, a w Marcjanowie dobrze zachowaną, choć łataną konstrukcję zewnętrzną. Ten ostatni funkcjonował jako elektryczny do 2000 r.\tJednak jedną z bardziej „klimatycznych” konstrukcji w okolicy Turku jest wiatrak będący częścią zabytkowego zespołu młynarskiego we wsi Stanisława (gm. Kawęczyn), za wsią Będziechów. Miejsce to jest oznaczone jako 10 punkt na jednym z Gminnych Szlaków Dydaktycznych w Kawęczynie. Obiekt nie posiada śmigieł, a elementy mechanizmu napędzającego żarna są widoczne przez ubytki w ścianie z desek. Poza samym wiatrakiem warto zwrócić uwagę na dom młynarza z początku XX w.\tPojawienie się pojazdu mechanicznego na terenie leśnym kończy się degradacją runa leśnego oraz leśnych szlaków, a często też uszkodzeniem drzewostanu. Wyjątkiem nie był też fragment lasu w miejscowości Międzylesie (gm. Władysławów). Jednak w tym przypadku efekt końcowy dewastacji oraz erozji spowodowanej opadami atmosferycznymi był odmienny. Dzięki specyficznemu układowi geologicznemu powstał tam malowniczy wąwóz o długości ok. 500 m, co czyni go najdłuższym i najgłębszym wąwozem na terenie Nadleśnictwa Turek.\tNad wąwozem utworzyła się kopuła z koron drzew, a w niektórych miejscach skarpy ukazują geologiczny układ warstw piasków i glin.\tDo wąwozu najlepiej dostać się pieszo, pozostawiając auto przy zabudowaniach obok trasy Turek-Władysławów. Pamiętajmy, że w Lasach Państwowych obowiązuje całkowity zakaz poruszania się po drogach leśnych pojazdami mechanicznymi! Polecamy również rowery, gdyż wąwóz znajduje się na czarnym szlaku rowerowym w Lasach Zdrojki Lewe.\t… albo prasłowiański ołtarz ofiarny. Badacze nie mogą się zgodzić, czy ta spora bryła kwarcu drobnoziarnistego zawdzięcza swój kształt oddziaływaniu wody, czy też został obrobiony przez przedchrześcijańskich mieszkańców tych ziem. Najprawdopodobniej  prawda jest gdzieś pomiędzy. To właśnie wyżłobienie w kształcie wanienki stanowi o wyjątkowości tego głazu. Poza nią, w kamieniu znajdują się jeszcze 2 starannie wykonane, regularne wgłębienia.\tJeszcze do niedawna, bo na początku XX wieku, głaz cieszył się szacunkiem okolicznych mieszkańców, którzy tłumnie przybywali do niego w dzień odpustu w Grzymiszewie. Być może dlatego, że do niedawna niewysychająca woda z wanienki miała cudowną moc i leczyła oczy. Tak przynajmniej mówią w gminie.\tSkąd w ogóle woda wzięła swoją moc? To stosunkowo prosto wytłumaczyć. Według podań Święta Rodzina uciekając przed Herodem, przez Wrzącą (pewnie aby zgubić pościg) do Egiptu, zawędrowała do na ziemie powiatu tureckiego. Chcąc umyć Dzieciątko, Maryja wykąpała je w „wanience” z kamienia. Od tej pory woda nie wysychała i miała leczniczą moc. Jednak jakiś czas później bezmyślny chłop, chcąc wyleczyć oczy staremu psu, przemył je w wanience. Od tej pory woda straciła swą moc.\tNieopodal Władysławowa, bo we wsi Felicjanów, znajduje się wzniesienie zwane przez mieszkańców „Niemiecką Górką”. Nazwa wzięła się od jednego z najstarszych w okolicy ewangelickich cmentarzy, który został usytuowany 138 metrów n.p.m. Z tego właśnie wniesienia można było do niedawna podziwiać panoramę Władysławowa (obecnie zasłaniają go drzewa).\tMiejsce to można uznać za niezwykle urokliwe. Odrestaurowane niedawno pozostałości założonego ok. 1750 roku nekropolii tworzą niezwykle romantyczną atmosferę. Będąc na cmentarzu warto zwrócić uwagę na nagrobek z popularnym na początku XX w. motywem Drzewa Życia i symboliką vanitas. Niestety po monumentalnej, neogotyckiej bramie, która stała jeszcze do ok. 1975 roku, nie pozostał ślad. Również sam cmentarz, który po II wojnie światowej został zdewastowany, wymaga zabezpieczenia i konserwacji.\tJeszcze do niedawna wały usypane w północno-wschodniej części Brudzewa miały raczej anonimowy charakter. Można jedynie było się domyślać ich genezy i przeznaczenia. Dopiero w 2004 r. zespół badaczy z Instytutu Archeologii Uniwersytetu Åódzkiego oraz Muzeum Okręgowego w Koninie określił charakter i prawdopodobny wygląd umocnień.\tDzięki badaniom udało się sklasyfikować obiekt jako część fortyfikacji typu palazzo in fortezza, czyli budynku pałacowego otoczonego umocnieniami i fosą. Pierwsze tego typu konstrukcje powstawały we Włoszech w okresie renesansu, stąd też jego włoska nazwa.\tFortyfikacja powstała pod wpływem ówczesnej sytuacji politycznej i widma nadchodzących wojen szwedzkich. Jego budowę zainicjował najprawdopodobniej dziedzic Piotr II Åaszcz, komisarz sejmowy. Szlachcic nie cieszył jednak się zbyt długo swoją ufortyfikowaną rezydencją, gdyż została ona zupełnie zniszczona w trakcie potopu szwedzkiego.\tArcheolodzy ustalili, że rezydencja wewnątrz fortyfikacji była ogrzewana zdobionymi kaflowymi piecami, okna wykonane były z niewielkich szklanych szybek, ściany i sufit pokrywały stiukowe ozdoby, a podłogę wykonano z płytek ceramicznych. \tW jednym z wałów znajduje się kazamata, służąca prawdopodobnie jako schronienie dla załogi fortyfikacji. Wieść gminna niesie, że dwór połączony był z pobliskimi kościołami i kazamatą podziemnym przejściem, ale jest to informacja niepotwierdzona.\tObiekt położony jest na wschód od kościoła pw. Św. Mikołaja w Brudzewie, na terenie szkółki drzew i krzewów. Nie ma jednak większego problemu, aby zobaczyć pozostałości umocnień, które leżą przy szutrowej drodze. Może nie robi on wielkiego wrażenia i lepiej wygląda na zdjęciach satelitarnych i lotniczych, to warto mieć świadomość, że pozostałości tego typu obiektu znajdują się na naszych ziemiach. Tym bardziej że jest to unikat na skalę Wielkopolski.\tJest to dopiero pierwsza porcja opisów ciekawych obiektów położonych na terenie naszego powiatu. Jeżeli znacie inne, być może ciekawsze miejsca warte pokazania, wpisujcie je w komentarzach.\tA jeżeli macie potrzebę głębszego poznawania rodzimych terenów sięgnijcie po dwutomową pozycję książkową Makarego Górzyńskiego „Zabytki Miasta Turku i Powiatu Tureckiego” albo wybierzcie się do Działu Regionalnego w Miejskiej Bibliotece Publicznej w Turku. Lub zapakujcie „Przewodnik TURystyczny - Szlakiem TURa” oraz przewodnik po międzygminnym szlaku Panorama i wyruszajcie w teren!\toprac. Marcin Derucki"
  },
  {
    "title":"Tragiczne perspektywy dla Turku",
    "author":"Marcin Derucki",
    "date":"2014-08-14T00:00:00.000",
    "content":"\n Na dniach została opublikowana diagnoza potencjałów i barier rozwojowych dla powiatu tureckiego wykonana przez firmę Ecorys Polska Sp. z o.o. Przedstawiony w analizie obraz Turku nie nastraja optymistycznie.\n\tDla osób, które choć w niewielkim stopniu interesują się sprawami lokalnymi, przedstawiona diagnoza odkrywczą nie jest. Znajdziemy w niej listę licznych zaniedbań, na które już wielokrotnie zwracano uwagę w mediach. Plusem tego, że diagnoza została wykonana przez osoby z zewnątrz (na zlecenie samych władz) jest uwiarygodnienie działań „dyżurnych malkontentów” typu Antosik, Jarek czy Derucki. Z perspektywy mieszańca Turku dokument ten można uznać za gorzkie podsumowanie ostatniej dekady rządów burmistrza Czapli.\tW poniższym tekście wyróżniono jedynie najważniejsze problemy zdiagnozowane w analizie wykonanej przez ECORYS, które z punktu widzenia autora są kluczowe dla dalszego funkcjonowania miasta Turek. Takie kwestie, jak chociażby wykorzystanie nadal - wg badaczy - funkcjonującej wąskotorówki, zostały pominięte.\tPierwszą ze zdiagnozowanych barier rozwoju miasta Turek, którą należy uznać za nasz największy problem, jest stopniowy przyrost emerytów przy jednoczesnym spadku osób w wieku przedprodukcyjnym. Z perspektywy samorządu oznacza to przede wszystkim zmaczny ubytek podatników.\tSpowodowane jest to głównie tym, że młodzi ludzie emigrują do większych ośrodków miejskich w poszukiwaniu perspektyw na życie. Ponadto Turek odnotowuje spadek mieszkańców na rzecz gminy wiejskiej Turek oraz gm. Przykona. - [...] duży i utrzymujący się od co najmniej dziesięciu lat napływ migracyjny związany jest z położeniem gminy w bezpośrednim sąsiedztwie miasta Turek, a co za tym idzie – z nadal intensywnym procesem suburbanizacji. Gmina [wiejska Turek] notuje jednocześnie najwyższy w powiecie współczynnik przyrostu naturalnego, można zatem wnioskować, że znaczną część napływu stanowią ludzie młodzi, w wieku produkcyjnym i rozrodczym – czytamy w „Diagnozie...”.\tMieszkańcy powiatu emigrują również w celach zarobkowych, głównie do Niemiec, ale także do Wielkiej Brytanii i Holandii.\tWyżej wspomniane zjawiska są powodem tzw. drenażu mózgów, czyli odpływu ludności wykształconej.\tPierwszym czynnikiem, od którego zależałoby utrzymanie osób młodych w Turku, jest pozyskanie dużych inwestorów, którzy zapewniliby zatrudnienie na stanowiskach wymagających odpowiednich umiejętności. Niestety, w „Diagnozie...” czytamy, że „tereny inwestycyjne w powiecie tureckim posiadają duży potencjał, jednak wymagają dużych nakładów finansowych i przemyślanych działań promocyjnych, aby mogły konkurować w wyścigu o znaczących inwestorów.”\tBadacze analizujący sytuację powiatu zaznaczyli, że z jednej strony Turek musi konkurować z Poznaniem i jego miastami satelickimi, a z drugiej z pięcioma innymi podstrefami SSE. Póki co nasza strefa nie wyróżnia niczym szczególnym i w żaden sposób nie próbuje się jej wypromować.\tCiekawymi są  zawarte w „Diagnozie...” opinie lokalnych biznesmenów na temat Tureckiej Strefy Inwestycyjnej.\tPodczas analizy badacze z firmy ECORYS zwrócili uwagę na fakt, że kluczowe dla naszego powiatu przedsiębiorstwa powstały przed utworzeniem TSI, która „nie przyczyniła się ona w żadnym stopniu do lokalizacji inwestycji w tym obszarze”. Przedsiębiorcy zakładający firmy w Turku kierowali się m.in. chęcią pracy w miejscu zamieszkania, położeniem Turku w centrum Polski i dobrym połączeniem komunikacyjnym, a nie specjalnymi warunkami dla inwestorów (tych zresztą nie było).\tLokalni biznesmeni znają ofertę TSI, jednak ich opinie na temat strefy są różne: jedni zwracają uwagę na zbyt wysokie ceny gruntów i podkreślają, że w okolicy można pod tym względem znaleźć bardziej konkurencyjne oferty. Inni zdecydowanie sprzeciwiają się inwestowaniu środków publicznych w strefę zwracając uwagę na to, że powinno wspierać się istniejące już firmy, które ze strefy nie mają nic.\tPonadto biznesmeni zwracają uwagę na zawiłe procedury rozpoczęcia działalności nawet na własnych gruntach, co w połączeniu z nieprzychylnością urzędników, skłania ich do otwierania firm w innych powiatach (lepsza oferta gruntów i przychylne podejście do inwestora).\t- Na dzień dzisiejszy współpraca na linii biznes-władza jest oceniana bardzo słabo – czytamy dokumencie.\tDrugim kluczowym czynnikiem, który mógłby złagodzić proces emigracji ludzi młodych z Turku są zasoby mieszkaniowe. A właściwie ich brak.\t- Należy [...] zaznaczyć, iż w powiecie tureckim buduje się mniej [mieszkań] w porównaniu do całego województwa wielkopolskiego oraz sąsiednich powiatów –  podkreślają analitycy, alarmując jednocześnie o zbyt niskich zasobach mieszkań komunalnych dla osób, których nie stać na własne mieszkania i domy.\tW „Diagnozie...” czytamy, że mimo tego, iż w powiecie tureckim w stosunku do roku 2002 liczba nowych mieszkań zwiększyła się o 54%, to rozwój ten odnotowywany jest jedynie na terenach wiejskich, przy jednoczesnej stagnacji budownictwa w miastach. - Porównując rok 2002 do roku 2012 należy stwierdzić, iż największy wzrost zasobów cechuje gminę wiejską Turek (o 32,5%) oraz gminę Przykona (17,9%) - podają badacze.\tZjawisko to pokazuje również, że jeżeli już kogoś stać na wybudowanie sobie własnego domu, to buduje na jednym ze spokojnych osiedli w gminie z tanimi gruntami i z niskimi podatkami.\tTurek ma ogromny problem. Miasto obciążone jest kredytami na inwestycje, które z założenia nie miały się zwrócić (np. polichromia, muzeum), albo poprzez złe zarządzanie nie przynoszą profitów (np. TSI, Inkubator). Obecnie miasto jest mocno zadłużone, a poczynione za kredyty i fundusze unijne inwestycje generują znaczne koszta.\tNa domiar złego z miasta wybywają ludzie, którzy mogliby w długiej perspektywie płacić podatki (spłacać zadłużenie, utrzymywać infrastrukturę), zakładać nowe przedsiębiorstwa lub stanowić wykształconą kadrę gotową do pracy w innowacyjnych przedsiębiorstwach. Dlatego tak ważne jest, aby ze wszystkich sił starać się zatrzymać jak najszerszą grupę młodych.\tMarcin Derucki"
  },
  {
    "title":"Zmanipulowany protokół z dyskusji publicznej ",
    "author":"Marcin Derucki",
    "date":"2014-01-08T00:00:00.000",
    "content":"\n Sprawa zmiany zapisów w planie zagospodarowania działek, na których ma powstać wielkopowierzchniowy obiekt handlowowo-usługowy, zaczyna budzić coraz większe kontrowersje. Okazuje się, że opublikowany na stronie BIP protokół z dyskusji publicznej został zmanipulowany.\n\tPo przeczytaniu opublikowanego na miejskim BIP protokołu z dyskusji publicznej z dn. 24.07.2014 (patrz: www.bip.miastoturek.pl, Planowanie przestrzenne) stwierdzam, że brakuje w nim wielu poruszonych kwestii. W zamian pojawiły się zdania, które nie zostały w ogóle wypowiedziane.\tZacznijmy jednak od o tyle dramatycznej, co bezsensownej uwagi zawartej w treści dokumentu, której treść zamieszczam w całości:\t\t„Do komputera podszedł również Pan Derucki, w tym momencie okazało się, że Pan Derucki bez wyrażenia zgody zebranych, nagrywał na dyktafon odbywającą się dyskusję publiczną”.\tZapis ten jest kuriozalny i śmieszny. Już z samej nazwy i definicji dyskusja PUBLICZNA jest... PUBLICZNA, czyli NIE TAJNA. Było to spotkanie otwarte, w pełni dostępne dla mieszkańców. Jeżeli nie można było w żaden sposób rejestrować tego spotkania, to dlaczego organizatorzy nie poinformowali o tym przed jego rozpoczęciem? Może dlatego, że przeczyłoby to istocie tego spotkania.\tNie mając obecnie tego nagrania, nigdy bym nie mógł w 100% stwierdzić, że zamieszczony protokół jest zmanipulowany, a istotne kwestie zostały ocenzurowane. Nie wiedziałbym, że urzędnicy oszukują mieszkańców i osoby biorące udział w dyskusji. Przede wszystkim w protokole pojawiły się stwierdzenia, które podczas spotkania nie padły. Przykład?\tNa samym początku spotkania Kierownik Biura Gospodarki Przestrzennej, Barbara Kucharska wyraźnie poinformowała, że informacja o dyskusji pojawiła się, cytuję: „w ogłoszeniu w prasie, na stronie BIP-u”. W protokole czytamy zaś, że ogłoszenie zostało zamieszczone „na stronie internetowej BIP Urzędu Miejskiego, słupach ogłoszeniowych, tablicy ogłoszeń Urzędu Miejskiego oraz gazecie lokalnej – dwutygodniku informacyjnym INFO”. Ważne jest to chociaż z tego względu, że pani kierownik wprowadziła mnie w błąd. Błąd, który z namiętnością prostował doradca ds. mediów. Chęć zatuszowania swojej niekompetencji przez panią kierownik była tak silna, że sprawa powróciła w dalszej części protokołu.\tZaintrygowany tym, że nie widziałem wspomnianego ogłoszenia na łamach tygodnika Echo Turku, poprosiłem panią kierownik o doprecyzowanie, o jakie tytuły prasowe jej chodzi. Odpowiedziała, cytuję: „INFO”, koniec cytatu. A co czytamy w protokole? „Kierownik Biura Gospodarki Przestrzennej ponownie wyjaśniła: „... na stronie internetowej BIP Urzędu Miejskiego, słupach ogłoszeniowych w mieście, tablicy ogłoszeń Urzędu Miejskiego oraz dwutygodniku informacyjnym INFO...”.\tChciałbym w tym miejscu podkreślić, że sprawa tego, gdzie dane ogłoszenie się pojawiło i tak nie ma większego znaczenia. Bo co z tego, że ogłoszenie to znalazło się dodatkowo na słupach i tablicy ogłoszeń UM, jeżeli zostało napisane językiem zawierającym nomenklaturę urzędową, która zaciemniała istotę przekazu. Ogłoszenie w żaden sposób nie wskazywało, że chodzi o działki, na których stał ZPJ „Miranda”, i na których ma powstać obiekt handlowo-usługowy o powierzchni sprzedaży powyżej 2000 m2. Jednak dla urzędnika ma znaczenie jedynie to, że odbębnił swój ustawowy obowiązek. A o czym w protokole nie przeczytamy?\tZ zamieszczonego protokołu nie dowiemy się na przykład tego, na czym może polegać „produkcja nieuciążliwa”, która może być prowadzona na tym terenie. Brakuje tam istotnego fragmentu dyskusji, kiedy pan projektant Adrian Luszka, tłumaczy dokładnie jakie możliwości otwiera wprowadzenie zapisu o produkcji nieuciążliwej.\tW trakcie swojej wypowiedzi Pan Luszka tłumaczy, że zapis ten jest adekwatny do funkcji obiektu, jaki ma powstać na działkach, których dotyczyła dyskusja. Pan Luszka tłumaczył: „Wyobraźcie sobie sytuację, że powstanie sobie obiekt handlowy i będą [w nim] produkowane bułki. Zaczyna być wtedy pewien problem: czy produkcja bułek to jest usługa, czy czy produkcja bułek w obiekcie, w którym się je sprzedaje to jest produkcja. Chcieliśmy uniknąć takich problemów przy konstrukcji tego planu”.\tI w ten sposób pan Luszka wytłumaczył, żeby nie spodziewać się na terenie po Mirandzie „poważnej” produkcji, albo usług. Zapis ten ma być „furtką” do umożliwienia takiej działalności, jak chociażby wypiek pieczywa. Tak, jak jest to obecnie w sieciach Tesco, Kaufland, czy Biedronka.\tZ protokołu nie dowiemy się również istotnych informacji o zakazie (lub jego braku, bo to nie zostało wyjaśnione) lokalizowania zjazdów od ulicy Kaliskiej na teren po Mirandzie, zamiaru zniesienia ochronnego korytarza ekologicznego kanału rzeki Folusz oraz dyskusji na temat estetyki obiektu, który będzie mógł powstać na terenie po ZPJ Miranda.\tObecnie czakam, aby uwzględniono mój wniosek o ponowne sporządzenie protokołu, tym razem zgodnie z rzeczywistym przebiegiem dyskusji publicznej.\tMarcin Derucki PS. Jeżeli bez zgody osób zebranych nie można nagrywać dyskusji publicznej, to czy można bez zgody tychże zebranych umieszczać ich dane osobowe w protokole publikowanym na BIP?"
  },
  {
    "title":"W Mieście Marketów brakuje burmistrza z wizją",
    "author":"Marcin Derucki",
    "date":"2014-07-30T00:00:00.000",
    "content":"\n Odpowiedź Åukasza Maciejewskiego, będąca reakcją na tekst pt. „Kolejny market w Turku. Tuż przy Urzędzie Miasta” ukazuje fatalny obraz burmistrza. Burmistrza, który zamiast być politykiem o konkretnej strategii postępowania podporządkowanej dobru mieszkańców Turku, jest urzędnikiem bez wizji, działającym na potrzebę chwili.\n\tTo zdumiewające, że burmistrz Zdzisław Czapla płaci konińskiemu „specjaliście” od wizerunku, za taką fuszerkę. Dziwne jest też, że ów „specjalista” został rzecznikiem spółki miejskiej PGKiM. Jednak najgorszy jest fakt, że najemnik-dziennikarz Maciejewski wydaje INFO, które utrzymuje się głównie z reklam i ogłoszeń Urzędu Miejskiego, spółek miejskich oraz jednostek organizacyjnych miasta.\tUważam, że o tym, jaki obiekt powinien powstać na terenie po ZPJ Miranda powinien wypowiedzieć się sam burmistrz Czapla, który kreuje politykę przestrzenną miasta. Nie interesują mnie wymysły najemnika z Konina, który żyje z Turku, jednak już nie dla Turku.\tIstotą tej dyskusji jest to, czy potrzebne nam są kolejne markety. A nie szczegóły związane z przygotowywaniem kolejnego miejsca budowy. A fakty są zatrważające. Burmistrz Czapla, wnioskując o zmianę miejscowego planu zagospodarowania przestrzennego, otwiera drogę do powstania kolejnego wielkopowierzchniowego obiektu handlowego. I tym samym wyraża zgodę na ich powstawanie. Pokazuje to, że jest on urzędnikiem, a nie politykiem stawiającym na pierwszym miejscu potrzeby mieszkańców miasta.\tNigdy nie ukrywałem, że mam konkretną wizję na Turek, w której turkowianie (szczególnie młodzi) rozpoczynają niezależne życie w blokach komunalnych. Wybudowanych chociażby na terenie byłej Mirandy. W mojej wizji wykształceni i zdolni turkowianie zarabiają godne pieniądze w przedsiębiorstwach powstających w TSI. A jaka jest rzeczywistość rządów burmistrza Czapli? To każdy widzi gołym okiem.\tMarcin Derucki"
  },
  {
    "title":"Nordic walking po turkowsku, czyli o co chodzi z tymi patykami? ",
    "author":"Marcin Derucki",
    "date":"2014-07-29T00:00:00.000",
    "content":"\n W związku z okresem letnim oraz coraz większą popularnością nordic walking w naszym mieście, przypominamy tekst Marcina Deruckiego, dotyczący tej formy rekreacji ruchowej.\n - Panie! O co chodzi z tymi patykami?! – zagadnął mnie pewnego jesiennego dnia starszy pan, zaintrygowany moimi kijkami do nordic walking. Dzień był piękny, a ja już prawie kończyłem intensywny marsz po zdrojowym lesie. Zatrzymałem się, a następnie z zapałem świeżo upieczonego instruktora „nordyckiego marszu” opisałem czym „to” tak właściwie jest. - No, to o to tu chodzi! A ja tu widzę często trzy kobity, co tak właśnie chodzą… Mnie to sie zdawało, że one ociemniałe jakieś, czy co. - Cóż… Różne już teorie na temat „chodzenia z dwoma patykami” słyszałem, ale na taką jeszcze nie natrafiłem. Tym bardziej, że w mediach ostatnimi czasy głośno o modzie na nordic walking.\tTraf chciał, że kilka dni później natrafiłem na turkowskich amatorów „chodzenia z kijkami”. Stwierdziłem wtedy, że podczas ich chodu, kijek może służyć do wielu różnych czynności, ale na pewno nie do ćwiczeń fizycznych. I nie był to wyjątek, a problem większości zapaleńców tej w miarę nowej formy rekreacji ruchowej. Niezależnie od ich miejsca zamieszkania.\tJako że chciałbym, aby stan ten się odmienił, postanowiłem opisać czym jest nordic walking i jakie są jego zalety dla zdrowia.\t„Marsz nordycki” (lub nordycka wędrówka, jak kto woli), narodził się w odległej i mroźniej Finlandii, gdzie wspomaganie się kijami podczas marszu należy do tradycji, pochodzącej z czasów bardzo odległych. Wieść gminna niesie, że pierwsze kroki w kierunku opracowania tego sportu poczynili fińscy biatloniści, kiedy to w latach siedemdziesiątych postanowili odnaleźć sposób na efektywny trening w okresie bezśnieżnym.\tWidząc przydatność tej formy ruchu dla wyczynowych sportowców, postanowiono wprowadzić ją do szkół. Szału jednak nie wywołano. Odmianę przyniosły dopiero lata 90-te, kiedy to w Stanach Zjednoczonych powstał tzw. power walk. Po czasie okazało się jednak, że narciarskie kije biegowe są zbyt długie, a sam sport szkodliwy dla stawów. Dopiero po wielu próbach, opracowane zostały znane z dzisiejszego kształtu kije, i w takiej też formie sport ten wrócił do Krainy Tysięcy Jezior, gdzie został zarejestrowany w 1997 roku pod nazwą nordic walking. Od kilku lat podbija on Polskę, nie pomijając Krainy Marketów.\tWspomniany przeze mnie na początku pan zapytał mnie również „a co to to właściwie daje”? To samo pytanie zadaje sobie mnóstwo osób, które sceptycznym okiem spoglądają na entuzjastów nordyckich spacerów. Faktem jest jednak, że marsz z kijkami ma bardzo pozytywny wpływ na organizm człowieka. Wiedzą to zarówno instruktorzy rekreacji, jak i fizjoterapeuci, przywracający swych pacjentów do zdrowia. Warunkiem sukcesu jest tutaj zachowanie prawidłowej techniki podczas chodu.\tDzięki nordic walking można osiągnąć liczne korzyści zdrowotne. Przede wszystkim wpływa on korzystnie na układ oddechowy i sercowo-naczyniowy. Ponadto podczas marszu rozwijają się wszystkie mięśnie kończyn dolnych oraz górnych, mięśnie tułowia i obręczy barkowej.\tPodczas treningu nordic walking pracuje ok. 90% wszystkich mięśni całego ciała. Pozostałe 10% to mięśnie, które powinny wypoczywać po długim siedzeniu przy biurku, pracy w niewygodnej pozycji lub po częstym schylaniu się. Dzięki zaangażowaniu tak wielu mięśni możliwe jest spalanie ok. 400 kcal na godzinę. Wynik ten porównywalny jest do godzinnego joggingu, lecz w odróżnieniu od biegu, dzięki kijom odciążamy swoje stawy kolanowe. Jest to szczególnie ważne w przypadku osób posiadających problem z nadwagą lub będących w starszym wieku.\tKijki ułatwiają utrzymanie równowagi i stabilności podczas chodu, a także wymuszają poprawną postawę. Polecane są one osobom starszym, mającym problemy z błędnikiem, osobom będącym w trakcie rehabilitacji po ciężkich chorobach i wypadkach, a także kobietom w ciąży.\tNa rynku istnieje ogromny wybór różnego rodzaju kijków do nordic walking. Jeżeli ktoś wiążę z tą aktywnością ruchową poważniejsze plany, musi liczyć się z wydatkiem w okolicach 200 zł. Piszę tu tylko o samych kijach. Jednak jeśli już zainwestujemy w nie taką kwotę, możemy być pewni, że wytrzymają one lata ekscytujących wędrówek.\tZdecydowanie odradzam zakup kijków marki „supermarket”. Nie ręczę, że taki „sprzęt” wytrzyma choćby jeden trening połączony z ćwiczeniami ogólnorozwojowymi i rozciągającymi. Z doświadczenia wiem też, że wszystkie kije teleskopowe, nawet te „z wyższej półki”, nie mają zbyt długiej żywotności.\tProponuję zakup kijków o stałej długości, dopasowanych do naszego wzrostu. Najlepiej, aby były one wykonane z aluminium lub aluminium z dodatkiem włókien węglowych. Taki kij jest wystarczająco wytrzymały i wytrwa przy wszelkich ćwiczeniach, a do tego jest w miarę elastyczny, dzięki czemu nasze stawy łokciowe nie będą narażone na przeciążenia i urazy.\tNajlepszym rozwiązaniem jest zakup z kija z korkowym uchwytem (powoduje on zmniejszenie potliwości dłoni i hamuje rozwój bakterii) oraz z wypinaną rękawiczką (przydatne podczas ćwiczeń i częstych postojów).\tTutaj zwracam uwagę, że kije do nordic walking nie posiadają profilowanych uchwytów. Takowe występują w kijach trekingowych. Ułatwia to wspinaczkę po górach, jednak uniemożliwia wykonanie w pełni prawidłowego technicznie ruchu. Groty kijów powinny być wystarczająco ostre, aby wbijały się w podłoże typu „polna ścieżka” lub „leśna polana”. Często spotyka się groty umocowane pod odpowiednim kątem, co dodatkowo ułatwia chód.\tDo spaceru po powierzchni chodnikowej lub po asfalcie używa się tzw. bucików, czyli gumowych nakładek na groty.\tNależy również pamiętać o odpowiednim obuwiu sportowym, przeznaczonym do długich marszów, a także wygodniej, ciepłej, najlepiej termoizolacyjnej odzieży w dni, kiedy pogoda, ogólnie rzecz biorąc, nie sprzyja.\tAby nasze ciała odczuły wszystkie pozytywne strony uprawiania nordic walking, należy zapoznać się z prawidłową techniką chodu z dwoma kijami. Aby rozpocząć marsz poprawnie, nasze kije muszą mieć długość odpowiednią do naszego wzrostu. W teorii przyjmuje się, że długość kija powinna wynosić ok. 66% naszego wzrostu. Czasem jednak zdarza się, że kończyny różnych ludzi o jednakowym wzroście mają inną długość. Dlatego najważniejsza w doborze kijków jest zasada, aby kąt, jaki tworzy ramię i przedramię, podczas trzymania kija stojąc, wynosił ok. 90 stopni.\tMając już odpowiednio dostosowane kije, należy nauczyć się prawidłowej techniki ruchu. Poniżej podaję sześć punktów, które ułatwią naukę podstawowego kroku nordic walking. Drogi mieszkańcu Turku:\tW tym miejscu chciałbym polecić wszystkim chcącym rozpocząć przygodę z nordic walking, aby ich pierwsze wyjścia w teren odbywały się pod okiem instruktora. Ułatwi to opanowanie podstawowej techniki ruchu oraz kilku ćwiczeń z użyciem kijków. Wystarczą 3-4 zajęcia, aby każdy, nawet najoporniejszy uczeń, pojął zasady nordyckiego marszu.\tNo! To momu w drogę… temu kijki!\tMarcin Derucki"
  },
  {
    "title":"Kolej wąskich horyzontów myślowych",
    "author":"Marcin Derucki",
    "date":"2014-07-25T00:00:00.000",
    "content":"\n Ten temat powraca co pewien czas jak bumerang. Tym razem kwestia niewykorzystanych szans, jakie dawała do niedawna funkcjonująca kolej wąskotorowa, oraz terenów przez które przebiegała jej trasa, pojawia się ponownie w wakacyjnym numerze Echa Turku. Ja również chciałbym dorzucić coś od siebie.\n\tHistorię kolei wąskotorowej w Turku przypomniała ostatnio w swoim artykule Iwona Åechtańska [patrz: Echo Turku, nr 29(1073), „Choć torów nie ma, o działki warto zawalczyć”]. W podsumowaniu autorka zaznaczyła, że przywrócenie infrastruktury kolejowej w naszym powiecie jest niemożliwe, jednak władze powinny robić wszystko, aby odzyskać działki, niegdyś przekazanie powiatowi kaliskiemu. Po przeczytaniu wspomnianego tekstu naszło mnie kilka refleksji, którymi chciałbym się podzielić.\tPozbycie się w 1999 roku przez ówczesne władze praw do infrastruktury kolejowej oraz terenów przez, które ona przebiegała było ogromnym błędem. Przykład ten pokazuje, że nawet po 10 latach tzw. wolnej Polski, nikt nie miał wizji i pomysłu na samorządny Turek i okolice.\tTymczasem wąskotorówki w naszym kraju zaczynają przeżywać swoje drugie życie. Wiele przykładów pokazuje, że „ciuchcia” jednoczy lokalne społeczności w miejscach, gdzie taka kolej funkcjonowała. Ludzie organizują się, pozyskują na różne sposoby pieniądze na remonty (np. w Koszalinie w ramach budżetu obywatelskiego), powiększają tabor, pozyskując nowe wagony i parowozy, oraz organizują imprezy i wydarzenia. Funkcjonują tam kursy pasażerskie oraz przejazdy typowo turystyczne, chociażby takie, jak te, które były organizowane do niedawna w Turku. Nie jest to oczywiście ogromny ruch turystyczny, przynoszący „kokosy”, ale jakaś forma rekreacji i alternatywnego ruchu krajoznawczego.\tW Turku i powiecie tureckim szansy nie wykorzystano.\tNa problem można spojrzeć również z perspektywy zaprzepaszczonego dziedzictwa kulturowego oraz związanego z tym sentymentu zbiorowego. Kolejka, której budowa rozpoczęła się sto lat temu, przez prawie 80 lat stanowiła ważny element życia naszego miasta oraz miejscowości, przez które przejeżdżała. Do dziś mieszkańcy Obrzębina, Słodkowa Koloni albo Albertowa z sentymentem wspominają „ciuchcię”.\tW dobie ogólnodostępnych dóbr prawie nikt nie pamięta, że jeszcze przed II wojną światową transporty wysłodków buraczanych (produkt uboczny powstający podczas produkcji cukru z buraków cukrowych, wykorzystywany wówczas jako pasza) z cukrowni do Turku, były jedynym źródłem słodyczy dla dzieci. W późniejszych latach wysłodki nie były już słodkie. Z resztą nie tylko mieszkańcy wsi wspominają kolej. W późniejszych latach kolejka była stałym elementem krajobrazu osiedla wybudowanego przy ul. Spółdzielców, co ma szczęście pamiętać niżej podpisany.\tNa widok torów ludzie wspominają czasy, kiedy „za dzieciaka” układali kamyczki na szynie i czekali kiedy przejeżdżający pojazd je pokruszy, często tym samym narażając się na ostrą reakcję maszynisty.\tSą też i tacy, którzy korzystali z doczepionego wagonu osobowego. Musieli oni jednak przewozić spore pakunki lub po prostu mieć wiele czasu, gdyż podróż ciuchcią nie należała do najszybszych, tym bardziej, że kolej często i na długo się zatrzymywała. Świadczyć o tym może całkiem popularny dowcip z tamtego okresu, w którym maszynista zapytał się idącej o lasce babci, czy chce, aby ją podwieźć. - Nie, dziękuję. Śpieszę się – odpowiedziała kobieta.\tCzytając artykuł w Echo należy też zwrócić szczególną uwagę, że koleją wąskotorową przewieziono 70 procent materiałów, które posłużyły do wybudowania elektrowni oraz kopalni, czyli stanowiła istotny element budowania późniejszej tożsamości naszego miasta.\tObecnie nie ma szans, aby odzyskać stracone dziedzictwo. Na wielu odcinkach szyny zostały rozkradzione, a podczas modernizacji dróg miejskich i krajowych tory usunięto. Nie wiadomo również, czy istnieje jakakolwiek szansa na odzyskanie działek, przekazanych powiatowi kaliskiemu. Problemem nawet nie jest to, że działki leżą w świetnych lokalizacjach (na których najprawdopodobniej powstałyby kolejne markety). Problem w tym, że te położone w centrum miasta tereny, są zaniedbane i stwarzają potencjalne niebezpieczeństwo. Stanowi to problem zarówno przedsiębiorców, którzy narzekają, że „busz” odstrasza ich klientów, jak i dla turkowian, którzy chcieliby mieszkać w zadbanej i bezpiecznej okolicy.\tNie jeden raz zwracano uwagę, że tereny w Turku, przez które przebiegają tory idealnie nadają się na ciąg pieszo-rowerowy. Taka trasa mogłaby prowadzić np. od Kauflandu, przez kolejne obiekty handlowe, aż do bloków przy ul. Spółdzielców i łączyć się z trasą rowerową na przy obwodnicy. Możliwe jest również połączenie do tej nitki również Obrzębina i dalszych osiedli, jednak to wymagałoby współpracy z gminą Turek.\tTemat ten jest dla naszego miasta ważny i powinno się podnosić dyskusję przy każdej możliwej okazji. Tym czasem myślmy perspektywicznie i czekajmy. Być może nie wszystko jest stracone. Marcin Derucki"
  },
  {
    "title":"Kolejny market w Turku. Tuż przy Urzędzie Miasta",
    "author":"Marcin Derucki",
    "date":"2014-07-24T00:00:00.000",
    "content":"\n\tMożna nazywać to na różne sposoby: obiekt handlowo-usługowy o powierzchni sprzedaży powyżej 2000 m2, park handlowy lub „galeryjka”. I tak ostatecznie wszystko sprowadza się do tego, że w Turku postawiony zostanie kolejny market. Tym razem powstanie on przy ul. Kaliskiej, pomiędzy budynkiem magistratu a Biedronką.\n\tDziś, tj. 24 lipca, o godzinie 10:00 w UM, odbyła się dyskusja publiczna nad rozwiązaniami przyjętymi w projekcie częściowej zmiany planu zagospodarowania części miasta zwanej „Stadion”. Dla niewtajemniczonych chodzi o okolice Stadionu 1000-lecia, a w tym przypadku o działki po ZPJ Miranda.\tNic dziwnego, że frekwencja wyniosła łącznie 6 osób, z czego 4 to zainteresowani urzędnicy, plus 2 przedstawicieli mediów. Ogłoszenie wstawiono jedynie na BIP (nie wiadomo kiedy, gdyż nowy bipowski szablon nie zawiera daty publikacji materiału!) oraz, jak poinformowała kierownik Kucharska, w lokalnej prasie, czyli... w INFO.\tZ planem można było się zapoznać również w Urzędzie Miejskim. Jednak, patrząc z perspektywy zwykłego mieszkańca, nie było szans, aby przygotować się do merytorycznej dyskusji, gdyż materiały (w okresie urlopowym) wyłożono na 2 dni przed publiczną dyskusją. Nie było i nadal nie ma możliwości, chyba że na pisemny wniosek, aby zabrać materiały ze sobą. Ciekawym jest również fakt, że projekt zmian gotowy był już 28 maja br., a dyskusję nad nim zaplanowano na czas głębokiej kanikuły.\tNie dziwota, że władzom „marketowego zagłębia” nie zależało na zaproszeniu jak najszerszego grona dyskutantów. W końcu nie ma się czym chwalić. A że trzeba odbębnić procedury i stworzyć mieszkańcom pozory możliwości podejmowania demokratycznego wyboru...\tNa spotkaniu obecny był pan Adrian Luszka, projektant, który przedstawił założenia związane ze zmianą planu. Możemy jedynie spodziewać się, że na wspomnianych działkach powstanie obiekt (obiekty?) „handlowy o powierzchni sprzedaży powyżej 2000 m2 oraz\/lub zabudowa usługowa”. Czyli, w warunkach turkowskich, kolejny market.\tNa spotkaniu obecne były również urzędniczki Starostwa Powiatowego, czyli jednostki zainteresowanej przedmiotem, jako organ uzgadniający miejscowe plany, jednocześnie wydający pozwolenia na budowę na podstawie zapisów planu. Panie przedstawiły szereg uwag do proponowanego projektu zmian. Wnioski z późniejszej dyskusji nie powinny być dla turkowian zbyt optymistyczne.\tW zupełności nie wzięto pod uwagę postulatów, które mieszkańcy mogli składać przed przystąpieniem do zmiany miejscowego planu  (patrz: Ponowne zainteresowanie terenem po Mirandzie). W konsekwencji nie uwzględniono budowy ciągu komunikacyjnego, dzięki któremu turkowianie mieliby pełny dostęp do zieleni publicznej w postaci parku położonego za UM (który obecnie pozostaje niedostępny po godzinach pracy urzędu) oraz cieku Folusz. Zawiedzione powinny być również osoby, które liczyły na chodnik oraz ścieżkę rowerową prowadzącą do szpitala (wzdłuż terenu urzędu i parku).\tNie należy mieć złudzeń: dodatkowy obiekt handlowo-usługowy przysporzy utrudnień kierowcom oraz stworzy dodatkowe zagrożenie dla pieszych. Plan zakłada również zniesienie pasa ochronnego (tzw. lokalnego korytarza ekologicznego) na działce usytuowanej wzdłuż rzeki Folusz, co daje potencjalną możliwość, np. wybrukowania terenu, aż do samej rzeki.\tCo mogą w tym wypadku niezadowoleniu mieszkańcy? Każdy z nas ma możliwość wniesienia pisemnych uwag do Burmistrza Miasta Turku w terminie 26 sierpnia 2014 r. Inna sprawa, czy zostaną one w ogóle wzięte pod uwagę, tak jak nie wzięto pod uwagę wcześniejszych wniosków turkowian. Władze miasta wydają się być ślepe na potrzeby mieszkańców (wyborców), którzy zmuszeni są do wydeptywania ścieżek na placu po Mirandzie.\tCzekamy na otwarcie marketu Marc-Pol i możemy przyglądać się budowie marketu przy ul. Wyszyńskiego. Czy potrzebny jest nam kolejny tego typu obiekt przy jednej z głównych ulic, w ścisłym centrum naszego miasta? Marcin Derucki"
  },
  {
    "title":"Polscy pop-liberałowie, czyli kwiatki do kożucha krezusa",
    "author":"Marcin Derucki",
    "date":"2014-05-20T00:00:00.000",
    "content":"\n Prawicowi politycy próbujący zbić kapitał na swoich neoliberalnych hasłach są albo zwyczajnie niemądrzy, albo niezwykle cyniczni. Zdają się przy tym nie zauważać, że już przy obecnym poziomie wolności gospodarczej dla rasowych biznesmenów odgrywają rolę, co najwyżej, pożytecznych idiotów. Nie widzą oni również tego, że międzynarodowe korporacje stanowią większe zagrożenie dla państw, niż państwa dla nich. Oczywiście bezkrytyczni libertarianie pragną jeszcze większych swobód, które umocnią pozycję nienasyconych rekinów. Rekinów, które nie tylko zagrażają małym, lokalnym przedsiębiorcom, ale też krajowym spółkom o ustabilizowanej pozycji rynkowej.\n\tZanim przejdziemy do konkretów zastanówmy się skąd takie żywe zainteresowanie libertarianizmem w ostatnim czasie? Powód jest prosty i czytelny: nastroje społeczne, szczególnie wśród młodych osób, są coraz gorsze. Pomimo wykształcenia nie mogą się odnaleźć na rynku pracy, a ich ambicje są blokowane. I tu pojawia się polityk, który mówi, że w każdym z nich tkwi Übermensch, którego wolność ograniczana jest przez rzeszę leniwych urzędników i innych pasożytujących na nich nierobach. A każdy kto myśli inaczej jest „lewakiem z bólem dupy”.\tPostulaty głoszone przez tych pop-liberałów są proste jak drut, dlatego też w nie trzeba wykazywać się zbytnią rzutkością intelektualną, aby je pojąć. W odróżnieniu do tych sloganów, różne prądy myślowe oraz ideologie (w tym wszystkie odmiany liberalizmu) mają swoją rozbudowaną genezę, ich ewolucja ma historyczne uzasadnienie, a ich czołowi przedstawiciele polemizowali ze sobą i zdarzało się, że diametralnie zmieniali zdanie na temat dotychczas bronionej przez siebie idei, stając się jej krytykiem.\tNie trzeba też wykazać się zbytnią finezją, aby efektownie „zmasakrować” oponenta w prostackiej potyczce słownej. Dlatego też pop-liberalizm jest tak łatwo przyswajalny przez młodzież, która natrafia gdzieś na jego ślad na pomiędzy innymi, krótkimi wpisami na „fejsie”. Bo liczy się dobry i szyki hejt. Jakiś czas temu poznałem jednego zadeklarowanego korwinistę, który sam nie mógł się zdecydować czy bardziej mu się podoba „troll” Korwin, czy też „troll” Urban. Ważne, że jeden i drugi dobrze komuś dopier....lili.\tOstatnia aktywność publicystyczna lokalnych korwinistów ukazuje, że ich pojęcie wolności jest o tyle płytkie, że wyraża się w swobodzie wyboru marketu, w którym turkowianin wyda swoją nędzną wypłatę oraz nieograniczonej formie wyboru metody płatności. Slogany jak z reklamy sieci telefonii komórkowej. Pisał o tym tydzień temu red. Andrzej Jarek w tekście pt. „Widmo krąży po Turku – widmo ideologii jaskiniowego kapitalizmu”, więc pozwolę sobie nie rozwijać tego tematu.\tCiężko jest uprawiać polemikę odnosząc się do jedynie do teorii neoliberalizmu. Bardziej wymowne i obrazowe jest posiłkowanie się konkretnymi przykładami, nawet jeżeli ukazują jedynie pewną część problemu. W związku z tym pozwolę przedstawić sobie działalność jednego z bardziej niebezpiecznych krezusów ostatniej dekady – Johna Paulsona - nie wgłębiając się jednak zbytnio w jego biografię.\tJohn Paulson dorobił się wykupując ubezpieczenia kredytów hipotecznych od niewypłacalności klienta. Ubezpieczenia te działały w taki sposób, że przynosiły zysk Johnowi, kiedy osoba obciążona kredytem bankrutowała, nie mogąc tym samym go spłacić. Mając więc pakiet takich ubezpieczeń, Paulsona interesowało rychłe przyjście jak najdotkliwszego dla gospodarki kryzysu.\tOczywiście Paulson nie czekał na finansowy krach, tylko wykorzystał swoje finansowe wpływy, aby dopomóc w jego przyjściu. Åącznie zarobił na tym ok 3,7 miliarda dolarów. A wszystko odbyło się zgodnie z obowiązującym prawem (a raczej z jego brakiem). USA, ze względu na brak odpowiednich regulacji, pozwalało na takie bandyckie zagrania.\tPrzeliczono, że „praca” Johna Paulsona warta jest tyle, co praca 80 tys. pielęgniarek. Zakładając teraz, że ów krezus będzie miał kaprys codziennie kupować sobie parę butów (albo inny towar), to i tak kupi on rocznie 365 par. Ni jak ma się to do liczby butów, które zostaną sprzedane 80 tys. pielęgniarkom, kupującym jedną parę rocznie (o ile będzie je na nie stać!). Proszę sobie odpowiedzieć kto, Paulson czy pielęgniarki, działa w tym przykładzie bardziej stymulująco na gospodarkę.\tZobaczmy czego na pewno nie ma do zaoferowania gospodarce swojego kraju taki krezus. Otóż na pewno nie będzie go interesowała inwestycja w produkcję, gdyż wymaga to nakładów pieniężnych, czasowych i intelektualnych. Przy czym zysk z takich inwestycji jest o wiele mniejszy, niż ten pochodzący z coraz bardziej niezrozumiałych instrumentów finansowych, dziś już przypominających zwykłą ruletkę. Z tych samych powodów krezusa nie interesują inwestycje w innowacje. Ciężar rozwoju nowych technologii i nauki spada na coraz biedniejsze państwa, z których kapitał narodowy wypływa do rajów podatkowych.\tCo z kolei interesuje krezusa? Na przykład wspomniana możliwość jak najłatwiejszego przeniesienia swoich pieniędzy do któregoś z rajów podatkowych. Albo jak najłatwiejsze przekazanie swojego kapitału swojemu potomstwu, bez poniesienia strat z tytułu podatku spadkowego. W ten sposób taki szczęśliwie urodzony w bogatej rodzinie człowiek, może zainwestować w kolejne niezrozumiałe i ryzykowne instrumenty finansowe i w kilka lat dorobić się krocie. Warto również wspomnieć, że ostateczny koszt ryzyka inwestycji w różnie dziwaczne fundusze ponosi i tak państwo, które w pierwszej kolejności woli dofinansowywać upadające banki, niż rozruszać gospodarkę.\tW tym miejscu pozwolę sobie nawiązać do korwinistycznej retoryki i zadać pytanie: czym taki rentier, który odziedziczył fortunę od ojca, różni się od leniwego żula spod sklepu? W pierwszym odruchu ciałem napisać, że poza tym, iż jeden pije wino za kilka tysięcy dolarów, a drugi z kilka złociszy, to nie różnią się niczym. Później jednak zdałem sobie sprawę, że zgubny wpływ kapitalisty na społeczeństwa może mieć charakter globalny.\tBrak regulacji prawnej w sferze gospodarki prowadzi do licznych patologii. Wyobraźmy sobie, że tacy inwestorzy potrafią wykupić dużą część światowej produkcji danego produktu, magazynując go tak długo, aż sztucznie zaniżona podaż wpłynie na cenę. Tak właśnie uczynił hedge fund Armajaro, który w 2010 r. wykupił 7% światowej podaży kakao, a następnie przetrzymywał w magazynach, czekając na wzrost jego wartości. Czy to o takim wolnym rynku marzą neoliberałowie?\tJeszcze jedna sprawa: kto ostatecznie będzie chronił jednych kapitalistów przed drugimi? Dla rekina finansiery nie jest problemem wykupienie słabszego konkurenta i doprowadzenie do jego upadku, dążąc tym samym do osiągnięcia globalnego monopolu.\tWarto byłoby również spojrzeć na szkodliwości innych niepoddanych regulacjom instrumentów finansowych, których nie rozumieją nawet nobliści z dziedziny ekonomii. Niestety, forma tej luźniej polemiki nie pozwala na rozwinięcie wszystkich wątków. Zachęcam jednak do poszerzenia swojej wiedzy niezależnie, zaznaczając, że nie wszystko jest takie proste, jak WIERZą libertarianie. Marcin Derucki"
  },
  {
    "title":"Jakiej lewicy potrzebuje dziś Turek?",
    "author":"Marcin Derucki",
    "date":"2014-01-05T00:00:00.000",
    "content":"\n\tMinęło ćwierć wieku od zmian systemowych w naszym kraju. Rocznica ta skłania do głębszej refleksji nad wolnością oraz do oceny kolejnych proliberalnych rządów. Przy okazji obchodów Święta Pracy warto odpowiedzieć sobie także na pytanie: gdzie w kapitalistycznej Polsce jest miejsce dla człowieka?\n\tSpójrzmy na zmiany społeczne, które dotknęły Polaków po roku 1989. Dla kapitalistów, staliśmy się tylko sumą złotówek, które mamy wydać w ich marketach. Inwestorzy widzą w Polakach tylko rynek taniej siły roboczej. Politycy patrzą na nas przez pryzmat sondaży; dla nich jesteśmy tylko ilością głosów w dniu wyborów. Dla rządu jesteśmy statystyką: procentami bezrobotnych, emerytami i rencistami, odsetkiem zatrudnionym na umowy śmieciowe. Gdzie w tym wszystkim jest miejsce dla ludzi? Dzisiejsza rzeczywistość sprawia, że czujemy coraz bardziej samotni i bezbronni.\tNie dziwmy się jednak, że jesteśmy traktowani przedmiotowo, jeżeli sami nie potrafimy uszanować siebie nawzajem. Niewiele osób ceni się za swoje cechy intelektu i osobowość. Więzi międzyludzkie są powierzchowne i instrumentalne. Oceniamy się wzajemnie tylko pod kątem zasobności swojego portfela. Tym się właśnie dla siebie nawzajem staliśmy: sumami na koncie bankowym!\tJesteśmy o krok od zupełnego odczłowieczenia relacji międzyludzkich. Kupujemy w ogromnych marketach ograniczając kontakt ze sprzedającym podliczenia towaru i zapłacenie za niego. Rachunki płacimy przez Internet, komunikujemy się telefonicznie. Przeciw problemom stajemy już jako osamotnione jednostki, bo ludzka solidarność nie przetrwała próby czasu. \tPrzez 25 lat nie potrafiliśmy wypracować wartości, które nadałyby naszej wolności jakiekolwiek głębsze znaczenie. A pogoń za pieniądzem, to nic innego, jak jeden z przejawów ucieczki od wolności, która przytłoczyła niemal cały naród.\tSuwerenność w wydaniu kolejnych proliberalnych rządów to kolejny rodzaj jarzma.\tMoralny obowiązek udzielenia odpowiedzi na pytanie „gdzie w pokomunistycznej Polsce jest miejsce dla człowieka?” ciąży na szeroko pojętej lewicy. Problem w tym, że w naszym kraju brakuje silnej organizacji, która na poważnie zajmie się prawdziwymi problemami społeczeństwa. Podkreślam słowo PRAWDZIWYMI, gdyż obecne parlamentarne partie lewicowe zajmują się głównie problemami drugo- i trzeciorzędnymi. \tPrzez nasz kraj przetoczyła się batalia o in vitro, gejów i lesbijki, miejsce symboli religijnych w Sejmie, a słowo gender zostało odmienione w mediach przez wszystkie przypadki. To właśnie te kwestie stały się kluczowymi dla polskiej lewicy. A czy ktoś jeszcze pyta o warunki w zakładach pracy? O stan rynku pracy w ogóle? Czy ktoś próbuje usprawnić wadliwy system świadczeń socjalnych? \tNiestety, nic nie wnoszące w życie społeczne zadymy mają tylko za zadanie przykryć jałowość ideową partii nazywającymi się lewicowymi. Tymczasem społeczeństwo naszego kraju musi radzić sobie z coraz potężniejszym bezrobociem (szczególnie wśród osób wkraczających w dorosłe życie), narastającym rozwarstwieniem społecznym. Tak istotne pojęcie sprawiedliwości społecznej jest w naszym kraju marginalizowane i pozostawione organizacjom niemalże niszowym, a każdy, kto podejmuje próbę dyskusji na ten temat opatrzony zostaje etykietą „lewaka” lub „postkomucha”.\tRównież Turek potrzebuje ludzi, którzy pochylą się nad prawdziwymi problemami osób zagrożonych wykluczeniem społecznym. SLD w Turku pod przewodnictwem Mariana Mirosława Marczewskiego ponownie zawodzi mieszkańców naszego miasta. \tZastanówmy się, czy aby MMM nie wykorzystał przewagi w Radzie Miasta do realizacji własnych celów? Jaka idea przyświecała panu Marczewskiemu, że zaczął współpracę z burmistrzem Czaplą? I co z tego mają mieszkańcy Turku? \tMarian Mirosław Marczewski dostał największą ilość głosów w wyborach 2010 do Rady Miasta, bo widocznie mieszkańcy liczyli na to, że będzie on stanowić przeciwwagę dla poczynań burmistrza Czapli. A co zrobił MMM? Czy aby sobie nie zakpił z woli wyborców? \tW jaki sposób SLD w Turku walczyło, kiedy w październiku 2011 i listopadzie 2013 PGKiM podnosiło opłaty za wodę i ścieki? Jak mocno SLD w Turku sprzeciwiało się podniesieniu opłat za nieruchomości we wrześniu 2012? Jaką członkowie Sojuszu podjęli walkę, aby obniżyć opłaty śmieciowe, które obecnie są najwyższe w całym regionie? Czy poczynili konkretne kroki przeciw utworzeniu trzeciego stanowiska dyrektorskiego w PGKiM? \tTurkowianie muszą obecnie pokutować za politykę Marczewskiego i jego uległość względem burmistrza Zdzisława Czapli. Tak właśnie wygląda smutna prawda o turkowskiej niby-lewicy. Marcin Derucki"
  },
  {
    "title":"Czy wspólna wizja pozwoli zatrzymać młodych?",
    "author":"Marcin Derucki",
    "date":"2014-08-04T00:00:00.000",
    "content":"\n Zainaugurowany w ubiegłym tygodniu w Inkubatorze Przedsiębiorczości projekt „Partnerstwo lokalne na rzecz rozwoju gospodarczego gmin powiatu tureckiego” to chyba pierwsza próba wypracowania koncepcji rejonu turkowskiego bez kopalni i elektrowni. Pozytywnie nastraja nie tylko sama inicjatywa, ale też fakt, że najważniejsi przedstawiciele sceny społeczno-politycznej przestali zaklinać rzeczywistość i udawać, że problemów w ogóle nie ma.\n\tPartnerstwo, którego strony tworzy 9 gmin powiatu tureckiego, sam powiat oraz TIG i LGD TUR, zawiązało się dnia 16 kwietnia 2013 r. Na mocy podpisanego wtedy listu intencyjnego ustalono, że liderem i koordynatorem działań założonych w projekcie będzie miasto Turek. Dnia 14 października 2013 r. nastąpiło rozstrzygnięcie konkursu projektów, a składany wniosek znalazł się na wysokim, 4 miejscu. Następstwem tego było podpisanie dnia 30 stycznia br. umowy o dofinansowanie projektu między Ministrem Infrastruktury i Rozwoju a miastem Turek. Dzięki temu pozyskano 1 mln 700 tys. zł środków zewnętrznych, co łącznie z 300 tys. zł wkładu wyłożonego przez samorządy daje sumę 2 mln zł na samo planowanie!\tMieszkańców powiatu ucieszy fakt, że „partnerzy” realnie spojrzeli na problemy obszaru, dla którego kończy się złota era węgla. Tak więc ustalono, że achillesową piętą naszego regionu jest:\tNic więc dziwnego, że głównym celem, jaki postawili sobie członkowie partnerstwa jest ożywienie gospodarcze obszaru poprzez realizację 6 głównych zadań, w ramach których powstanie m.in.: zintegrowana strategia rozwoju gospodarczego obszaru, studium komunikacyjne dla obszaru, strategia marki i produktu turystycznego dla obszaru. - To co na nas zrobiło pozytywne wrażenie, to fakt, że państwo już teraz zastanawiacie się co robić, kiedy sytuacja ekonomiczno-gospodarcza powiatu mocno się zmieni – chwalił inicjatywę  Przemysław Derwich z Ministerstwa Infrastruktury i Rozwoju. Czy nie można było jednak wcześniej przewidzieć, że gospodarka oparta na monokulturze węgla, będzie miała kiedyś swój kres? W swoim późniejszym wystąpieniu starosta Bartosik zauważył, że w porównaniu z Bełchatowem, który również zaczął poważnie myśleć o alternatywie dla węglą, jesteśmy w poważnym niedoczasie. Tam, zgodnie ze słowami starosty, węgiel może się skończyć dopiero za 40 lat.\tJednak Turek i okolice nie jest odosobniony ze swoimi problemami. - Zaczynamy wchodzić w taki okres, kiedy wiele problemów zaczyna wykraczać poza granice poszczególnych samorządów – wskazał Przemysław Derwich z Ministerstwa Infrastruktury i Rozwoju. Derwich podkreślił, że na poziomie rządowym kreuje się tzw. koncepcję Samorządu 2.0. Zgodnie z nią zaczęto myśleć o samorządach w kategoriach znacznie szerszych, jak na obszary funkcjonalne, gdzie dane terytorium stanowi wspólny problem i zadanie do zrealizowania.\tJednym z kolejnych gości, wypowiadający się podczas inauguracji był Ryszard Rychlik - Od wielu lat jestem oburzony na media i na wszystkich, którzy wieszczą bardzo złe czasy, kiedy elektrowni i kopalni nie będzie - tymi słowami swoje przemówienie rozpoczął Prezes Zarządu PROFIm, zaznaczając, że w Polsce nie modne jest mówienie w tonie optymistyczny. - Uważam, że to nie fair mówić ludziom, że jeżeli tu zostaną, to są nieudacznikami, że Turek to miasto emerytów, i że tu już nic się nie będzie działo. Tendencja jest ogólna i tak się dzieje wszędzie – dodał zaraz potem.\tTereny pokopalniane to dla Rychlika najlepsze miejsce na duży park rozrywki, gdyż, według prognoz prezesa PROFIm, klasa średnia w Polce będzie liczniejsza i chętnie zostawi swoje pieniądze chociażby na polu golfowym. Warunkiem powodzenie jest jednak rozpoczęcie przez samorządowców myślenia w kategoriach dziesięcioleci, a nie w kategoriach kadencji.\tZnacznie mniej optymistycznie na problemy naszego powiatu spogląda Janusz Szewczuk, Prezes Stowarzyszenia Rozwoju Gospodarczego Gmin. Zgodnie z danymi ukazanymi przez Szewczuka od roku 1995 do roku 2012 liczba osób w wieku produkcyjnym zmniejszyła się o 35%!\tSzewczuk wyjaśnił, że władze UE znacząco zmieniły logikę finansowania projektów. Jest to konsekwencją faktu, iż dotychczasowa polityka przyznawania dofinansowań sprzyjała przekazywaniem środków pieniężnych na inwestycje, które nie są w stanie same się utrzymać, generując przez to ogromne koszty eksploatacji.\tWygląda to tym bardziej pesymistycznie, że liczne samorządy pobrały potężne kredyty na wkład własny w projekty. A przy panującej tendencji do opuszczania niewielkich ośrodków miejskich przez osoby w wieku przedprodukcyjnym, (czyt. podatników), wiele samorządów stoi przed perspektywą stagnacji lub bankructwa.\tNic dziwnego, że w świetle tych bolesnych faktów, w swoim późniejszym, półgodzinnym wystąpieniu burmistrz Czapla nie wspomniał o swoim „sukcesie” związanym z projektem „Turek – miasto w klimacie Mehoffera”. Co prawda odnowiona polichromia nie generuje wydatków, ale już koszt utrzymania zmodernizowanego muzeum wzrósł znacząco. Kwestię utrzymania Inkubatora póki co zostawmy.\tDo „klimatu Mehoffera” nawiązał za to w swoim późniejszym przemówieniu starosta Zbigniew Bartosik. Starosta mówił o zmianie orientacji w działaniach służących promocji Turku, który postrzegany jako ośrodek przemysłowy, kilka lat temu zaczęło promować jako ,,miasto w klimacie Mehoffera’’. - Może to wytwarzać wrażenie przeniesienia priorytetów w stolicy powiatu z przemysłu na turystykę, co prawdopodobnie nie służy najlepiej staraniom w poszukiwaniu nowych podmiotów gospodarczych dla strefy inwestycyjnej – podkreślił Bartosik.\tTrzeba przyznać, że sama metodyka działań nastawionych na poszukiwanie wspólnej wizji dla naszego powiatu robi wrażenie. Rodzi się jednak pytanie, czy to aby nie za późno? Być może włodarze gmin powiatu tureckiego w ostatniej chwili zrozumieli, iż tylko dzięki współpracy możliwe jest zminimalizowanie skutków ekonomicznej zapaści, jaka nastąpi po zakończeniu ery węgla w naszym rejonie.\tNa sam koniec, wskazując na wagę, jaką powinni przyłożyć wójtowie i burmistrzowie do mieszkańców powiatu, konkluzja Janusza Szewczuka: - Priorytetem waszej strategii nie jest budowa nowych dróg, ale próba zatrzymania młodych osób w powiecie.\tDrodzy włodarze, pamiętajcie, że to właśnie młodzi będą musieli pracować na narobione przez was długi. O ile zapewnicie im godne warunki do życia. Marcin Derucki"
  },
  {
    "title":"Sezon na handel marzeniami rozpoczęty!",
    "author":"Marcin Derucki",
    "date":"2014-03-20T00:00:00.000",
    "content":"\n Jak szybko zrobić na wyborcach wrażenie i się przy tym za bardzo nie narobić? Wystarczy ogłosić konkurs urbanistyczno-architektoniczny na renowację starówki i znajdujących się nieopodal parków, a później kolorowe projekty pokazywać gdzie tylko się da. Koszt akcji: 70 tys zł.\n\tW swoim ostatnim felietonie Michał Sidorowicz narzekał na głuchą, przedwyborczą ciszę. W moim odczuciu Sidorowicz chciał tym samym ukazać jałowość intelektualną, jaką reprezentuje sobą kasta (określenia elita wolałbym unikać) naszych turkowskich polityków. W związku z tym, że nadarza się okazja, aby temat ten kontynuować, chciałbym i ja dołożyć swoje 3 grosze.\tOtóż od wczoraj na stronie Urzędu Miejskiego widnieje informacja, że w dniu 26 marca rozpocznie się publiczna ocena prac zgłoszonych do konkursu na opracowanie koncepcji przedsięwzięcia publicznego pod nazwą „Przekształcenie i renowacja centralnych przestrzeni publicznych miasta Turku”. W najbliższą środę zainteresowani będą mogli zobaczyć prace 14 projektantów z całej Polski, którzy walczą o nagrody o łącznej wartości 70 tys. zł. -  Każdy turowianin może obejrzeć projekty zgłoszone do konkursu i złożyć do nich na piśmie swoje uwagi. Wszystkie wnioski mieszkańców trafią następnie do weryfikacji Sądu Konkursowego – czytamy na stronie UM w Turku.\tChwila moment... A co takiego stało się z projektami przedsiębiorstwa Limba, które wygrało 2008 r. konkurs o niemal identycznej tematyce? Jak czytamy na stronie tego krakowskiego biura architektonicznego, konkurs polegał na „zaprojektowaniu nowego obiektu Pałacu Ślubów, przebudowie ratusza na cele muzealne oraz na zagospodarowaniu rynku i parku jako salonu miasta związanego z epoką secesji i osobą Józefa Mehoffera.”\tPałac Ślubów? Rynek i park jako salon miasta? Czy ktoś zauważył jakieś zmiany (poza renowacją samego muzeum) w wyglądzie naszej starówki, które dokonano od 2008 roku? Nie mówcie mi tylko, że powstał nowy market spożywczy...\tA pamiętacie piękny projekt Stadionu 1000-lecia wykonany w 2006 r.? A gdzie się podziali przedstawiciele spółki ITG Solar, którzy na miesiąc przed wyborami w 2010 r. mówili o budowie zakładu wartego 70 mln złotych i utworzeniu 60 nowych miejsc pracy na początek? I gdzie tak w ogóle wyparowali mieszkańcy \"40-sto tysięcznego Turku\"?\tCzy nie wydaje Wam się, że już po raz kolejny brak własnej wizji na nasze miasto, władze chcą zakamuflować kolorowymi planszami przedstawiającymi piękną starówkę naszego miasta? Nie dość, że nie porusza się publicznie tematów naprawdę istotnych, to serwuje się nam kolejną porcję złudzeń. Czy już do listopada będziemy mamieni obietnicami szklanych domów?\tPodsumowując: sezon na handel marzeniami o lepszym, pięknym Turku uważam za otwarty.\tMarcin Derucki"
  },
  {
    "title":"Na klimat milion a na strefę grosze",
    "author":"Marcin Derucki",
    "date":"2014-02-25T00:00:00.000",
    "content":"\n Od kilku dni na stronie Urzędu Miejskiego w Turku widnieje informacja o rozpoczęciu konkursu na logo Tureckiej Strefy Inwestycyjnej. Znak ów ma stać się „oficjalną identyfikacją graficzną” TSI i posłużyć do szeroko rozumianych celów promocyjnych strefy. Zwycięzca tego ogólnokrajowego konkursu wygra, bagatela, 1200 zł brutto.\n\tPrzez kilka ostatnich lat władze miasta nie wspomniały nic na temat promocji strefy oraz aktywnym poszukiwaniu inwestorów. Nie pomogły nawet apele opozycji w trakcie trwającej kadencji o rozpoczęcie promocji. A właśnie ten problem powinien być priorytetowy dla naszego miasta. O promocji TSI powinno się myśleć już podczas rozpoczęcia prac nad jej uzbrojeniem.\tCzytają informację o ogłoszeniu konkursu na logo nasunęło mi się jedno podstawowe pytanie: co takiego ważnego wydarzyło się, że rozpoczęto prace nad promocją (choć w tym przypadku jest to zbyt duże słowo) TSI? Po co nam to logo, albo jakiś tam system identyfikacji wizualnej? Przecież sam burmistrz Zdzisław Czapla jakiś czas temu stwierdził, że „wystarczy wykopać staw, a żaby same najdą”.\tNie każda potwora znajdzie swego inwestora. Dlatego utworzenie przemyślanej i spójnej strategii proporcji gospodarczej naszego miasta musi stać się w końcu priorytetem dla władz, a samo logo powinno zostać zaprojektowane jako wypadkowa tego projektu. Nierozsądne jest zatem organizowanie konkursu, bo może się za jakiś czas okazać, że wybrany znak zupełnie nie pasuje do obranej wizji miasta. Choć na razie wizji tej nie ma.\tNie łudźmy się, że 1200 zł brutto rozwiąże problem promocji. W działania marketingowe tego typu powinny być zainwestowane znacznie większe pieniądze. Tylko skąd je wziąć? A chociażby z kwoty jaka poszła na promocję w dwutygodniku INFO. Otóż przez niecały rok, do połowy listopada 2013 r., Urząd Miejski wpłacił 37 851 zł na ogłoszenia i inne materiały informacyjne w niedawno powstałym wydawnictwie. Warto też dodać że reklamę w INFO wykupiła również MiPBP w Turku (4 500 zł), OSiR (600 zł) oraz Gimnazjum nr 2 (375 zł). Åącznie daje nam to 43 326 zł wydanych bez jakichkolwiek konsultacji z Radą Miejską, na nowo powstały dwutygodnik wydawany przez doradcę burmistrza i rzecznika PGKiM w jednej osobie. Pozostają jeszcze kwoty wydane na promocję w INFO przez miejskie spółki: Przedsiębiorstwo Robót Inżynieryjnych, PGKiM oraz Inkubator.\tTymczasem widać, że wszelkie projekty realizowane przez UM nie uzupełniają się wzajemnie i są realizowane jakby na potrzebę danej chwili. A może konkurs na logo za 1200 zł ma być początkiem zwykłej przedwyborczej szopki? Kto wie, może już niedługo do Turku powrócą inwestorzy ze swoimi solarami?\tI jeszcze jedno. Jak kwota 1200 zł ma się do 1,4 mln zł wydanego na promocję działań pod hasłem „Turek – miasto w klimacie Mehoffera”. Co prawda 1,2 mln zł z tej kwoty pochodziło z dofinansowania UE, ale co naszemu miasto to tak naprawdę dało?\tPóki co, Turecka Strefa Inwestycyjna nie kojarzy mi się z niczym innym, jak z huraganem, który wywiał 24 mln zł, z czego ponad 10 mln bezpośrednio z portfela turkowskiego podatnika. Stąd też moja własna propozycja na logo TSI.\tMarcin Derucki"
  },
  {
    "title":"Pobiegaj bez stroju na pierwszym „Biegu IceMana”",
    "author":"Marcin Derucki",
    "date":"2014-12-02T00:00:00.000",
    "content":"\n Pierwszy wielkopolski bieg IceMana odbędzie się nie gdzie indziej, lecz w Przykonie! To niezwykłe wydarzenie będzie miało miejsce już w najbliższą niedzielę (16.02) o godzinie 10:00. Tylko o co w tym wszystkim biega?\n\tBieg IceMana to nic innego jak zimowy bieg w specyficznym (jak na tę porę roku) stroju. Panowie biegną tylko w spodenkach, Panie w spodenkach i topie. Nie zapominamy również o czapce i rękawiczkach. Organizatorzy zapowiadają, że jeżeli pogoda i warunki dopiszą, pobiegniemy boso, a jak nie, zakładamy buty. Bieg ma odbyć się w tempie rekreacyjnym, na dystansie 3 km.\tOrganizatorem wydarzenia jest Dariusz Walaszek, członek stowarzyszenia „Morsy Turek”, instruktor nordic walking oraz Marcin Derucki, instruktor nordic walking i wielki miłośnik ruchu na świeżym powietrzu.\tWszyscy chętni spotykają się 16 lutego, nad zbiornikiem Przykona przy pierwszym pomoście od strony Turku. Bieg rozpocznie się o godzinie 10:00."
  },
  {
    "title":"Pokaż władzy kto tu rządzi. Idź na głosowanie!",
    "author":"Marcin Derucki",
    "date":"2014-01-14T00:00:00.000",
    "content":"\n Czy nie odnosicie wrażenia, że obecnie tylko niewielka, ale zdyscyplinowana grupa mieszkańców decyduje o tym, co jest najlepsze dla całej społeczności naszego miasta? Czy ich interesy i potrzeby rzeczywiście pokrywają się z naszymi?\n\tRozpoczynający się właśnie rok 2014, to rok dokonywania niezwykle ważnych decyzji, dlatego już teraz warto uświadomić sobie jak niewiele czasu pozostało do wyborów. 25 maja będziemy wybierać swoich reprezentantów do Europarlamentu, a 16 listopada zadecydujemy o tym, w jakim kierunku będzie rozwijać (lub zwijać) się nasze miasto, powiat oraz województwo.\tNie raz pisałem o tym, że dla Turku nadszedł okres przełomowy. Już teraz, nie w listopadzie, musimy odpowiedzieć sobie na kilka podstawowych pytań. Czy środki wydane w ostatniej dekadzie „na nasze miasto” zostały dobrze zainwestowane? Co z tego mamy my, mieszkańcy? Czy chcemy kontynuacji takich rządów i tej władzy?\tZostając w dniu wyborów w domu ryzykujemy, że wybrany zostanie przedstawiciel, któremu nie będzie z nami po drodze, a nasze potrzeby i interesy zostaną zignorowane. Wszystkim tym, którzy chcą utrzymać stan obecny właśnie o to chodzi. Liczą na bierne, uległe społeczeństwo, któremu wystarczy, co jakiś czas załatanie jakiejś dziury w asfalcie, zrobienie kawałka chodnika itp.\tTylko my możemy powiedzieć DOŚą! To właśnie nam, 20-30-40-sto latkom najbardziej zależy na zmianach i jedynie my możemy zdjąć złe fatum, które ciąży nad Turkiem. Również dziadkowie poważnie myślący o przyszłości swoich wnuków, powinni wziąć udział w wyborach i wybrać dla naszego miasta przyszłość.\tUdział w głosowaniu to nie tylko zwiększona szansa na zwycięstwo „naszego” reprezentanta. Wysoka frekwencja to również wyraźny sygnał dla władz, że jesteśmy w stanie zmobilizować się i wspólnie zadbać o nasze interesy. Oddając głos pokazujemy, ze interesujemy się sprawami miasta i patrzymy rządzącym na ręce. Tylko w ten sposób możemy sprawować realną kontrolę nad poczynaniami naszych reprezentantów.\tPowyższe słowa piszę z prawie dziesięciomiesięcznym wyprzedzeniem, gdyż ważnych wyborów nie powinno dokonywać się na ostatnią chwilę. Wykorzystajcie ten czas, aby się dobrze przygotować. Obserwujcie życie polityczne naszego miasta, korzystajcie z informacji w lokalnych mediach, a przede wszystkim chodźcie na sesje. Nasi sąsiedzi z Gminy Turek potrafili się zebrać i głośno mówić o swoich potrzebach. Czy mieszkańcy Turku też w końcu dostrzegą, że opłaca się być aktywnym i świadomym obywatelem?\t16 listopada br. będziemy mieli szansę pokazać, czy liczą się dla nas kolejne markety w centrum miasta, ciągłe podwyżki opłat oraz tłamszący klimat Mehoffera, czy też chcemy nowych miejsc pracy, mieszkań oraz przemyślanej polityki przestrzennej, komunikacyjnej i transportowej.\tMarcin Derucki"
  },
  {
    "title":"Dla was awanse, dla nas poczucie winy\/Dlaczego wybrałem LPS",
    "author":"Marcin Derucki",
    "date":"2013-11-10T00:00:00.000",
    "content":"\n Nie jeden raz zabierałem publicznie głos, wręcz krzycząc, że dla naszego miasta nadszedł czas przełomowy. To właśnie teraz zadecydujemy o „być, albo nie być” Turku. Po prawie czterech latach pisania, stwierdzam, że krytyka (nie tylko moja) nie robi na decydentach żadnego wrażenia.\n\tZamiast posłuchać prawdziwych potrzeb mieszkańców, rządzący próbują nam narzucić doktryny pod tytułem: w Turku jest praca, ale robić nie ma komu, Festiwal Mehofferowski to jedyna szansa na wyjście z marazmu i uratowanie polichromii oraz budynku ratusza, PKS nie mógł poprawnie funkcjonować podlegając pod miasto, i że wystarczy otworzyć strefę inwestycyjną, a przedsiębiorcy zjadą się do nas ze wszystkich zakątków Polski i Europy. Czy Wy w to jeszcze wierzycie?\tJa nie pozwolę sobie wmawiać, że jest super! Dlatego powiedziałem: DOSYą TEGO! Zdecydowałem się na przyłączenie się do Lokalnego Porozumienia Samorządowego – jedynego stowarzyszenia, które głośno mówi o patologiach toczących Turek – bo nie chcę być sam w walce o moje miasto. To była jedyna alternatywa. Turkowskie partie i pozostałe stowarzyszenia to już nawet nie fasady, to sypiące się ruiny. Dokładnie na palcach jednej ręki można wyliczyć radnych, którzy reprezentują swoich wyborców, i których samorządowe ambicje nie kończą się tylko i wyłącznie na kawałku chodnika i krawężnika. Niestety, jest ich zbyt mało, aby wyprowadzić miasto z marazmu.\tCzy nie wydaje się Wam, że nasze życie toczy się w klimacie nieustannego poczucia winy za to, że należymy do pokolenia wyżu demograficznego. Musimy wydzierać sobie miejsca w szkołach, później na uczelniach i w pracy. Najpierw przeludnione klasy i eksperymenty edukacyjne w postaci gimnazjów i nowej matury. Teraz nieustanne praktyki, staże, umowy śmieciowe. Wmawiają nam „mądrości”, że „wolontariat jest szansą na dobrą pracę”. Każą nam zakładać własne działalności gospodarcze, ale sami nie muszą odliczać dni do „dużego ZUS-u”.\tOczywiście, w końcu będziecie mieć „szczęście” pracować za 1120 zł na rękę, ale czy to da Wam szansę na niezależność? Nawet w połowie nie będzicie wiarygodni dla banku. A jak w końcu otrzymacie kredyt, to na 40 lat staniecie się niewolnikami we własnym kraju. To już polski chłop w XVII wieku był w lepszej sytuacji niż dzisiejsi młodzi ludzie pragnący niezależności.\tTurkowska elito polityczna, ile będziemy musieli mieć lat, aby dostać choć cień szansy na karierę na stanowisku kierowniczym w spółce miejskiej? Czy po dwóch latach pracy zostaniemy dyrektorami? Czy kiedy odejdziemy na emeryturę, będziemy mogli sobie pozwolić na wojaże po Afryce, Kubie lub na koncerty McCartneya w „niezapomniane soboty”, na który najtańszy bilet kosztował 242 zł. Wątpię.\tPowtarzam, mam już dosyć samego tylko pisania. To jest jak rzucanie grochem o beton. Nie chcę być sam w mojej walce o godne traktowanie. Dlatego też wybrałem Lokalne Porozumienie Samorządowe, tworzone w większości przez ludzi młodych, wspieranych przez doświadczonych, aktualnych lub byłych, samorządowców. W LPS łączy nas jedno: mamy dosyć biernego przyglądania się temu, jak nasze miasto umiera.\tI w zupełności nie obchodzi mnie zdanie człowieka, który po dwóch latach pracy, w atmosferze wszechogarniającej tajemnicy i niedopowiedzeń, dostał awans o jakim ludzie mogą jedynie pomarzyć. Dla mnie to kolejny pijarowski bełkot i zaciemnianie rzeczywistości.\tMarcin Derucki"
  },
  {
    "title":"Głośno czytali Tuwima",
    "author":"Marcin Derucki",
    "date":"2013-02-10T00:00:00.000",
    "content":"\n W minioną niedzielę, po raz trzynasty, w naszym kraju obchodzony był Ogólnopolski Dzień Głośnego Czytania. Do akcji popularyzującej czytelnictwo, szczególnie wśród najmłodszych, włączyła się także Miejska i Powiatowa Biblioteka Publiczna w Turku.\n\tLokomotywa, Słoń Bimbalski, Murzynek Bambo to tylko niektóre z utworów jakie w ramach Ogólnopolskiego Dnia Głośnego Czytania wysłuchały zaproszone do Miejskie i Powiatowej Biblioteki Publicznej w Turku podopieczni lokalnych przedszkoli. Organizatorzy turkowskiej odsłony akcji postawili na twórczość Juliana Tuwima ze względu na to, iż to właśnie rok 2013 został ogłoszony rokiem tego nietuzinkowego poety. Poezja autora „Pana Hilarego” przypadła do gustu miluśniskim, którzy z ogromnym entuzjazmem przystąpili do sporządzania ilustracji prezentujących bohaterów usłyszanych utworów.\tDo czytania organizatorzy zaprosili Krystynę Kuszka i Marię Kowalczyk – wolontariuszki Programu 50 +, które regularnie odwiedzają turkowskie przedszkola, by czytać najmłodszym mieszkańcom naszego miasta najpiękniejsze bajki. Z wierszami Tuwima zmierzył się także Marcin Derucki – redaktor portalu Turek.net.pl. Natomiast wśród słuchających znaleźli się podopieczni przedszkoli Bajkowego, Tęczowego, Smerfiki oraz Mały Odkrywca.\tOgólnopolski Dzień Głośnego Czytania został ogłoszony w 2001 roku z inicjatywy Polskiej Izby Książki. Wspólne głośne czytanie według prekursorów akcji nie tylko stymuluje rozwój i wzbogaca słownictwo najmłodszych, ale także rozwija wyobraźnię i buduje więzi między rodzicami a dziećmi. Materiał prasowy MiPBP w Turku"
  },
  {
    "title":"Czy burmistrz ma pomysł na Turek? Czyli jak promować nasze miasto\/Marcin Derucki",
    "author":"Marcin Derucki",
    "date":"2013-09-25T00:00:00.000",
    "content":"\n\tKoniec 3 edycji „Festiwalu Mehofferowskie Klimaty” to świetny moment na refleksję nad całościowym wizerunkiem Turku. Na forach internetowych portalu Turek.net.pl nie cichnie dyskusja nad sensem kontynuowania festiwalu oraz słabym promowaniu wydarzenia. Nawet burmistrz podczas ostatniej sesji RM zdawał się mieć wątpliwości co do tego, czy warto dalej wydawać pieniądze na to przedsięwzięcie.\n\tJa, korzystając z okazji, chciałbym poszerzyć dyskusję o tematykę wizerunku naszego miasta Turku w jako całości. Jedno jest pewne. Przyszłość naszego miasta i powiatu, zależeć będzie od tego, w jaki sposób będziemy postrzegani przez potencjalnych inwestorów, którzy być może zdecydują się osiąść w Turkowskiej Strefie Inwestycyjnej. Na początek więc postawmy sobie pytanie Miasto silne jak Tur? Miasto tkaczy? A może sera? Czy wreszcie „miasto w klimacie Mehoffera”? Które z wymienionych haseł najbardziej odzwierciedla „duszę” naszego miasta? Z którym hasłem chcą się identyfikować sami turkowianie? W naszym mieście zapanował kryzys tożsamości. Bodaj jedynymi prawdziwymi tradycjami, jakimi możemy się pochwalić są tradycje tkackie. Dopiero kilka lat temu zaczęto budować wizerunek miasta idąc w innym kierunku, co zakończyło się wszechogarniającym klimatem Mehoffera. Do tego wszystkiego gdzieś po drodze dorzucono sery. Cały ten eksperyment nie zyskał powszechnego poklasku turkowian.\tA to właśnie od zjednania sobie mieszkańców naszego miasta powinno rozpocząć Biuro Promocji i Informacji Urzędu Miejskiego. Bo jeżeli kilka tysięcy turkowian będzie wysyłało w Polskę negatywny przekaz, to nie pomoże bilbord w Poznaniu, ani spot reklamowy (którego osobiście w TV nie widziałem). UM powinien w pierwszej kolejności starać się o rzeszę ambasadorów budowanej przez siebie marki. I brednią jest, że to media kreują negatywny wizerunek wydarzeń i całego miasta w ogóle, robiąc mu antyreklamę.\tNie zauważyłem jakiejkolwiek zaplanowanej strategii promocji miasta, ani turystycznej, ani tym bardziej gospodarczej (ważniejszej bo dającej szansę na rozwój i poprawę bytu turkowian). Wiemy więc, że nasze miasto nie posiada jednolitego, akceptowanego społecznie wizerunku, który stanowiłby odpowiedź na bieżące potrzeby turkowian. Stoimy przed realną perspektywą zapaści gospodarczej naszego miasta. Dlatego też najważniejszym zadaniem jakie stoi przed burmistrzem miasta to pozyskanie poważnych inwestorów, którzy osiądą w Tureckiej Strefie Inwestycyjnej. Dlatego też wszystkie działania promocyjne powinny skupić się tylko i wyłącznie na tej sprawie. Problem w tym, że włodarze miasta Turek nie posiadają żadnej koncepcji budowy marki pt. „Turecka Strefa Inwestycyjna”. Co gorsza, nie posiadają żadnego planu, według którego mogliby zarządzać naszym miastem, poza zupełnie nieaktualną „Strategią Rozwoju Miasta” z 2000 r.\tJako ciekawostkę podam, że dokument ten zakłada „wejście [Polski] do Unii Europejskiej”, jako szansę rozwojową dla naszego miasta oraz wytyka „brak dużych terenów, w pełni przygotowanych pod inwestycje”. Jak widać opracowana kwietniu 2000 r. ni jak ma się do obecnych realiów.  Nie znany jest również klucz, według którego dobiera się poszczególne podmioty gospodarcze, które miałyby „zasiedlić” teren TSI. W rezultacie może zrodzić to opłakane w skutkach konsekwencje. Jedyną „strategię” obecnych władz wyraził w jednym zdaniu burmistrz Zdzisław Czapla, a brzmi ona „wystarczy wykopać staw, a żaby same najdą”. Nie trzeba jednak przekonywać, że strategia na zasadzie „każda potwora znajdzie swego amatora” niesie ze sobą niezwykle wysokie ryzyko niepowodzenia. W związku z tym, należy zadać kolejne pytanie brzmiące\tPamiętajmy, że strefa kosztowała turkowian ok. 15 mln zł, które zostało wydane z budżetu, jako wkład władny do dofinansowania z UE (Całkowity koszt uzbrojenia TSI to prawie 35 mln zł, całkowity koszt Inkubatora to prawie 15 mln zł, przy wkładzie własnym ok. 10 mln zł), a teren uzbrojony, przeznaczony pod inwestycję jest „zasobem” ograniczonym (96 ha, z czego 26 ha w granicy ÅSSE).\tNie trzeba być wybitnym myślicielem aby stwierdzić, że strategia „na staw” nie jest w stanie przynieść długofalowej korzyści naszemu miastu. W związku z tym nie można pierwszemu lepszemu podmiotowi gospodarczemu wydawać pozwolenia na rozpoczęcie działalności w granicach naszego miasta. Dlatego też przy braku satysfakcjonujących nas przedsiębiorców, musimy samemu rozpocząć aktywne poszukiwania odpowiednich inwestorów.\tSkąd mamy wiedzieć jakie są nasze szanse w walce o inwestorów, jeżeni nie posiadamy opracowanej aktualnej analizy SWOT? Czy wiemy, jaki profil przedsiębiorcy jest przez nas najbardziej pożądany? Oczywiście możemy to określić zadając sobie kilka pytań dotyczących TSI. Odpowiedzi na poniższe pytania stanowią klucz do opracowania długofalowej strategii promocji Turku, jako miasta przyjaznego przedsiębiorcom.\tPomimo tego, że odpowiadając na powyższe pytania opracowałem swoją własną swoją koncepcję budowy wizerunku miasta Turek, nie przedstawię jej teraz. Zależy mi, aby to sami mieszkańcy miasta zastanowili się nad tym, jaki kierunek promocji będzie dla nas najkorzystniejszy. Podejrzewam, że większość z Was odpowie w sposób podobny do mnie.\tPodsumowując, przed włodarzami Turku stoi niełatwe wyzwanie wypromowania Tureckiej Strefy Inwestycyjnej. Nawet sami zatwardziali propagatorzy „klimatu Mehoffera” wątpią w zasadność kontynuowania tego projektu. Naszą jedyną szansą jest intensywna promocja TSI. Jest to możliwe jeżeli podejmie się konkretne działania określone strategicznym planie tego przedsięwzięcia.\tPierwszym etapem promocji TSI jest promocja wewnętrzna, czyli pozyskanie sojuszników (a w konsekwencji tzw. apostołów marki) w postaci mieszkańców miasta i okolic. Pilnie należy opracować strategię promocji TSI oraz rozwoju miasta Turek, przyjmując do wiadomości fakt, że nie jesteśmy w stanie stać się miastem zarabiającym na ruchu turystycznym, a następnie określić konkretne zadania, dzięki którym strategia będzie realizowana.\tMarcin Derucki"
  },
  {
    "title":"Włodarze wolą bajki niż dialog, a zapaść regionu tuż tuż",
    "author":"Marcin Derucki",
    "date":"2013-07-22T00:00:00.000",
    "content":"\n W poniedziałkowy ranek w turkowskim muzeum odbyła się konferencja, zwołana przez Andrzeja Jarka (Echo Turku) i Marcina Deruckiego (Turek.net.pl). Powodem spotkania było pismo z dnia 28 czerwca b.r. wystosowane przez samorządowców powiatu tureckiego do prezes ZE PAK - Katarzyny Muszkat oraz ich późniejsze spotkanie w Koninie w dniu 18 lipca. Choć na konferencję zostali zaproszeni wszyscy sygnatariusze pisma, stanąć oko w oko z mediami i porozmawiać o bolesnym temacie przyszłości kopalni i elektrowni odważył się jedynie wójt Brudzewa.\n\tSłowem wprowadzenia - w związku z pesymistycznymi prognozami lokalni samorządowcy postanowili wystosować pismo do Prezes ZE PAK S.A. Katarzyny Muszkat. W owym dokumencie, powstałym z inicjatywy burmistrza Zdzisława Czapli, znalazły się informacje o planowanym zamknięciu kopalni w 2023 roku i elektrowni w 2018 roku. Wg sygnatariuszy listu czarny scenariusz można jednak odłożyć, podejmując się eksploatacji złóż „Grochowy-Siążyce” oraz „Piaski” a także budując dodatkowy blok o mocy ok. 500 MW. Nowe inwestycje miałyby, zgodnie z tym co napisli włodzarze, pozwolić na przedłużenie działalności kopalni o 40 lat. Pod koniec dramatycznego apelu samorządowcy zaoferowali wszelką pomoc i wsparcie w realizacji inwestycji.\tNa tym nie koniec - 18 lipca doszło do spotkania z prezes Muszkat, na którym zabrakło inicjatora całego zdarzenia, burmistrza Zdzisława Czapli. Według nieoficjalnych doniesień, prezes zarządu spółki ZE PAK szorstko odniosła się m.in. do przemówienia Mirosława Mękarskiego. Jednak -  jak wynika z oficjalnej informacji nadesłanej przez Biuro Prasowe ZE PAK S.A. - obie strony podjęły rozmowy dotyczące ewentualnego dalszego funkcjonowania kopalni, zgodnie z nowymi dyrektywami UE. Warto również dodać, że według prezes Muszkat samorządowcy nie powinni mieć żadnych roszczeń dotyczących inwestowania kapitału Spółki ZE PAK S.A., ponieważ dbanie o interesy regionu jest ich obowiązkiem.\tJak to możliwe, że lokalni włodzarze tyle lat czarowały mieszkańców odsuwaniem wizji upadku sektora paliwowo-energetycznego, a teraz sami podpisują się pod listem do prezes Muszkat, w którym stwierdzają, że region czeka „zapaść społeczna”? Odpowiedź na to pytanie mogła dać poniedziałkowa konferencja. Niestety pojawić się na niej zdecydował tylko jeden z lokalnych włodarzy. Tym politycznym „twardzielem”, nie unikającym trudnych pytań, był Cezary Krasowski.\t– Zostało nam 10 lat. Te 10 lat trzeba wykorzystać w taki sposób, żeby przygotować powiat turecki do tego, co będzie po węglu. Jest jeszcze trochę czasu, trochę mało, ale jest ten czas. Konin jest w lepszej sytuacji, bo węgla ma na dłużej. (…) Mam nadzieję, że zbierzemy siły wspólnie i będziemy działali, aby za 10 lat nie było „miasta w klimacie Mehoffera” – mówił wójt Krasowski. \tWłodarz Brudzewa nie krył również, że podczas spotkania lokalnych wójtów i burmistrzów z prezes Muszkat snuto naprawdę kiepskie wizje przyszłości: – Nic praktycznie nowego nie usłyszeliśmy - to, że węgiel się skończy, to, że elektrownia z końcem 2017 roku przestanie funkcjonować.\tDziennikarze podczas konferencji dowiedzieli się także, że w trakcie spotkania z prezes ZE PAK o kwestię tego, jak w przyszłości w ciepło zaopatrzeni zostaną mieszkańcy Turku zapytał właśnie wójt Brudzewa, a nie raczył tego uczynić chociażby Mirosław Mękarski.\tMA, AW\tFot. MD, AW"
  },
  {
    "title":"Zuchwalstwo Platformy nie zna granic\/Marcin Derucki",
    "author":"Marcin Derucki",
    "date":"2013-05-31T00:00:00.000",
    "content":"\n „W 9 dni 2000 podpisów za obniżeniem cen śmieci w Turku. Panie burmistrzu, co Pan na to?” - taki właśnie slogan można przeczytać od dziś na plakatach wiszących na słupach ogłoszeniowych w Turku. Niesamowicie zdziwiła mnie zarówno akcja zbierania wspomnianych podpisów, jak i sama akcja plakatowa. Zadziwiła mnie, ponieważ to m.in. głosami radnych PO ustanowiono stawki, wobec których protestuje teraz Platforma.\n\t18 maja rozpoczęto akcję zbierania podpisów w ramach akcji „VETO dla cen śmieci w Turku”. Teraz, dzięki akcji plakatowej dowiadujemy się, że działaczom Platformy Obywatelskiej, udało się zebrać w 9 dni 2000 podpisów.\tWszystko byłoby jak najbardziej na miejscu, gdyby nie fakt, że Dariusz Młynarczyk, który swoim nazwiskiem podpisał się pod sloganem na plakacie, najwyraźniej zapomniał, że to również radni Platformy Obywatelskiej przyłożyli rękę do ustanowienia wysokich stawek śmieciowych (13,10 zł za śmieci segregowane i 17 zł za niesegregowane). Jakby tego był mało to również radni PO głosowali za oddaniem nowo powołanej spółce PGO możliwości odbierania odpadów na 20 lat.\tDopiero kiedy radna Nitecka-Olenderek ostentacyjnie wystąpiła z szeregów PO, Młynarczyk zaczął wypominać jej nieposłuszność wobec woli szefa PO (choć i wtedy dał niepokornej radnej możliwość powrotu na łono partii). Zastanawiający jest również fakt, że choć stawki śmieciowe zostały uchwalone na początku grudnia 2012, to Dariusz Młynarczyk czekał na reakcję aż do końca marca br. I co z radnym Dariuszem Kowalczykiem, który również głosował niezgodnie z wolą szefa?\tSamo zbieranie podpisów pod projektem uchwały przygotowanej przez turkowską Platformę przypominało bardziej akcję propagandową. Taką na zasadzie akcji z 2005 r., która odbyła się pn. „4 x Tak dla Polski”. Referendum zakończyło się zebraniem 750 tysięcy głosów poparcia m.in. dla likwidacji Senatu i zmniejszeniem liczby posłów. Po przejęciu władzy przez PO akcja została zapomniana, a same „głosy” zniszczone.\tPo co zresztą zbierać podpisy, które w żaden sposób nie wpłyną na decyzję burmistrza i rady? Może i w miejskim statucie znajduje się zapis o inicjatywie uchwałodawczej obywateli, ale z tego co mi wiadomo do dziś nie została opracowana i przegłosowana odrębna uchwała określająca zasady oraz tryb podjęcia obywatelskiej inicjatywy uchwałodawczej. Oznacza to, że 2000 zebranych podpisów pójdzie teraz do szuflady szefa PO. No chyba, że zostaną one zmielone, niczym głosy zebrane we wspomnianym referendum z 2005 roku.\tPo co ostatecznie robić ludziom mętlik w głowie, wieszając plakaty w czasie, kiedy burmistrz  widząc ogromne niezadowolenie społeczne oraz nieustępliwość 5 radnych opozycji, rakiem wycofuje się ze swoich pomysłów?\tNa koniec chciałbym odnieść się do „cudownej” idei budżetu obywatelskiego, głoszonej przez Wszechnicę Obywatelską (założoną przez członków Platformy Obywatelskiej), promowanej przez Instytut Obywatelski (będący eksperckim zapleczem PO) w mieście, gdzie grupa 5 radnych nie była w stanie przedłożyć pod głosowanie swojego własnego projektu uchwały dotyczącego obniżki cen śmieci? Według mnie problem jednej lampy czy stojaka na rower, wobec przytłaczającego problemu braku konkretnych inwestorów w strefie inwestycyjnej, albo braku kanalizacji w Gminie Wiejskiej Turek w XXI wieku jest śmieszny.\tNie potępiam działań na rzecz zaszczepiania turkowianom „obywatelskości”. Jednak na naszym lokalnym podwórku mamy znacznie większe zaległości w budowaniu demokratycznego społeczeństwa. Zwróćmy uwagę chociażby na widoczną gołym okiem miałkość dużej części polityków i radnych. Póki co idea budżetu obywatelskiego staje się kolejnym tematem zastępczym.  Marcin Derucki"
  },
  {
    "title":"Czy kwiatoskładanie to jedyna opcja? Czyli o świętowaniu po turkowsku",
    "author":"Marcin Derucki",
    "date":"2013-05-14T00:00:00.000",
    "content":"\n Czasem zadaję sobie pytanie, czy szturmowanie pomników i tablic przez polityków i poczty sztandarowe to jedyna forma na wyrażenie swojego patriotyzmu i pokazanie zaangażowania w życie lokalnej społeczności?\n\tJesteśmy obecnie świadkami tego, jak nasz turkowski krajobraz ulega zmianie. Niegdyś dobrze prosperujące firmy zostają zamykane, później wyburzone. W ich miejsca powstaną centra handlowe. Są jednak „obrazki”, które nigdy nie ulegną zmianie...\tTrzy dni przemarszów w rytm nadawany przez orkiestrę – taki maraton zdarza się tylko raz do roku. Usatysfakcjonowani mogą być wszyscy. Najpierw maszerują ci „z lewa”, później ci „z prawa”. Bo na tych swoistych targach próżności, jakimi są przemarsze podczas świąt narodowych, możemy zobaczyć polityków i działaczy praktycznie wszystkich opcji, który przyszli pokazać, że są bardziej patriotyczni od innych. Czasem nie jest nawet ważne pod jaki pomnik składane są kwiaty. Byleby tylko był po drodze...\tNie od dziś wiadomo, że chód wzmaga kreatywność. Patrząc jednak na majowe pochody, pierwsze co przychodzi na myśl, to zastój. Choć moi rówieśnicy nazwali by to raczej „betonem”. Chodzą non stop te same twarze. Ci, którzy muszą, albo ci, którym nie wypada nie przyjść. I nic w przeciągu wielu lat się nie zmieniło. Przygodni obywatele miasta stanowią nikłą część całego pochodu.\tNa pewno znacznie łatwiej jest złożyć kwiaty za kilkanaście złotych, niż opracować strategię promocji TSI, przeanalizować stan finansowy PKS (nie piszę o czasach obecnych, bo teraz można jedynie opracowywać strategię wywożenia gruzu po dworcu), rozpocząć konsultację z mieszkańcami ws. śmieci, albo podjąć rozważną, męską decyzję w sprawie szpitala.\tNawet podczas swojego 1-majowego „marszu po władzę” Marian M. Marczewski miał gdzieś pod pazuchą wieniec, który wypadałoby ulokować na cokole. A że akurat po drodze znajduje się jakże uniwersalny pomnik ofiar II wojny światowej, musiał stać się on substytutem monumentu poświęconego ludziom pracy.\tPrzytoczone obrazy budzą we mnie sprzeciw, gdyż są dla mnie symbolem bierności i pogrążania się w marazmie. Czy jednak udział w korowodzie wieńców to jedyna opcja wyrażania swoich przekonań?\tZaczynając pisać tę część swojego wywodu miałem problem z określeniem tego, jakie idee mogą zjednoczyć „młodsze” pokolenie turkowian i zainspirować je do wyrażania swoich potrzeb (na zasadzie 1 Maja) lub radości (na zasadzie 3-go Maja). Kluczem okazało się zupełnie inne spojrzenie na pojęcie „święta”.\tZacznę jednak od tego, że dla młodych pojęcia takie jak Naród i Ojczyzna to pewna abstrakcja. Dziś synonimem wolności jest chociażby możliwość nieograniczonego dostępu do dóbr intelektualnych zamieszczonych w sieci oraz wyrażania swoich uwag na różnych forach.\tDlatego też nie zdziwił mnie niemal spontaniczny protest, który odbył się w naszym mieście 31 stycznia 2012 r., kiedy młodzież wyszła protestować przeciwko ograniczeniom, jakie miało nałożyć na Internet ACTA. Pomimo tego, że realna ilość uczestników manifestacji była tylko dziesiątą częścią ilości zadeklarowanych, uważam, że był to sukces. Protest ten pokazał jakie wartości są dla obecnie wkraczających w dorosłość turkowian najcenniejsze. Tego dnia znalazł się nawet jeden, czy dwa bukiety kwiatów (w tym przypadki wiązanki pogrzebowe), które zostały wraz zniczami złożone przed biurem turkowskiej Platformy Obywatelskiej.\tDziś odpowiednikiem narodu jest grupa tworzona przez ludzi o podobnych zainteresowaniach. I w ten sposób wielu turkowian świętuje w sposób odmienny od przyjętego dotychczas kanonu. Bez patosu, nadmiernej powagi, gdzie idea łącząca ludzi nie koniecznie musi się materializować w formie pomnika. Pasjonaci motocykli zbierają się razem, modlą się o bezpieczeństwo i rozwagę, a następnie wspólnie rozpoczynają sezon. Z kolei miłośnicy fantastyki zorganizowali już kilka Świąt Gier Fabularnych (nomen omen). Nawet „głupi” i z pozoru łatwy do zorganizowania i krótkotrwały Harlem Shake jest powodem do dzielenia się radością.\tDlatego tak ważna jest rola prostych, lokalnych inicjatyw społecznych takich jak np. wspólne morsowanie w Przykonie, albo wspomniane już Święto Gier Fabularnych. To właśnie one stworzą nową, autentyczną tożsamość naszego miasta. Marcin Derucki"
  },
  {
    "title":"Pierwszy marsz za nimi. Inauguracja akcji \"Ruszamy Turek!\"",
    "author":"Marcin Derucki",
    "date":"2013-05-13T00:00:00.000",
    "content":"\n Pomimo deszczowej pogody, w miniony weekend, grupa turkowian zainaugurowała cykl rajdów nordic walking. Niedzielny przemarsz to pierwsza z wielu zapowiadanych przez Lokalne Porozumienie Samorządowe imprez rekreacyjnych, organizowanych dla turkowian pod hasłem „Ruszamy Turek!”\n\tWraz z wiosenną aurą powraca chęć, by wyjść z domu i zadbać o własne zdrowie oraz dobre samopoczucie. Niedzielny wymarsz na leśne szlaki poprzedziło krótkie szkolenie z poprawnej techniki chodu z kijkami, którego podjął się instruktor Marcin Derucki. Turkowscy miłośnicy ruchu na świeżym powietrzu przebyli ok. 11 km. Kolejne spotkania będą odbywać w każdy weekend. Najbliższy rajd wyruszy w niedzielę, 19 maja, o godzinie 15:00. Uczestnicy mogą liczyć na opiekę wykwalifikowanych instruktorów nordic walking.\tPrzemarsze mają na celu integrację turkowian poprzez wspólne uprawianie rekreacji ruchowej. Inicjatorzy akcji „Ruszamy Turek!”, zapowiadają również utworzenie sekcji dla fanów joggingu i turystyki rowerowej. Pamiętaj - kolejny rajd odbędzie się w najbliższą niedzielę, tj. 19 maja. Wymarsz rozpocznie się o godzinie 15:00 z parkingu leśnego na Zdrojkach Lewych. Obowiązuje strój sportowy. Przydatny będzie również własny plecak. Kije oraz ubezpieczenie we własnym zakresie. Więcej informacji pod nr tel. 787 77 74 72.\tMD"
  },
  {
    "title":"Polityku! Nie mów nam co mamy pisać!",
    "author":"Marcin Derucki",
    "date":"2013-10-05T00:00:00.000",
    "content":"\n\tZ politowaniem i zażenowaniem obserwowałem, jak na wczorajszej sesji pewni Radni Miasta Turek ponownie zaczęli krzyczeć o braku obiektywizmu mediów (względem ich osób). Natychmiastowo zawiązała się koalicja antymedialna przeciw \"pismakom\". Tym razem żalił się nie tylko radny Marczewski na Echo, ale i przewodniczący Pańczyk na portal Turek.net.pl.\n\tJestem zdziwiony tym, że radny Pańczyk zarzucił na sesji RM portalowi Turek.net.pl dziennikarską nierzetelność w niedawno opublikowanym tekście „Do (wielkich) zmian w RiP-ie nie doszło”. Do dnia wczorajszego redakcja nie otrzymała żadnej informacji na temat tego, że akurat w przytoczonej na sesji przez radnego Kwaśniego wypowiedzi dotyczącej „ewentualnej korekty [cen śmieci] po roku funkcjonowania nowego systemu” jest ponoć przekłamanie, albo jakaś kaczka. A tu nagle, kiedy przewodniczący dostaje bącki od radnego, wychodzi, że tekst jest nierzetelny.\tDziwne, że przewodniczący Pańczyk nie odniósł się publicznie do swojej wypowiedzi dotyczącej „16-sto osobowej, niepisanej koalicji”. W tym przypadku ripmeni w mig pokazali co ich boli, bo dzień po walnym RiP-u dostałem całe wyjaśnienie tego, o co „koledze Pańczykowy” w jego przemowie chodziło, i \"że tak naprawdę nie ma żadnej koalicji z TS-em\".\tPanowie z RiP-u! Jak to nie ma koalicji z burmistrzem!? Aż w oczy kole, kiedy najwięksi opozycjoniści początku kadencji - Pańczyk i Marczewski - po 2 latach stają się największymi przeciwnikami pomysłów opozycji. To właśnie przewodniczący Pańczyk, a przede wszystkim radny Marczewski z pozostałymi radnymi SLD powinni szukać takich rozwiązań, aby śmieci stały się jak najtańsze. Co takiego wydarzyło się przez ten krótki czas, że Wasze poglądy zmieniły się o 180 stopni? Dlaczego sprzeniewierzacie się wyborcom, którzy Wam zaufali?\tJeżeli dla polityków obiektywne pisanie, to ciągłe pochwały dla ich nieracjonalnych wyborów i nieporadności, albo pomijanie niewygodnych faktów, to niech każda partia i stowarzyszenie założy swoje własne „media”. Teraz już każdy może to zrobić. Jeżeli dla polityków obiektywizm i rzetelność to płynąca strumieniami wazelina z pudrem, to ja mówię basta! Jeszcze nam tu krzyżówki z radnym na portalu brakowało. W imieniu redakcji\tMarcin Derucki"
  },
  {
    "title":"Ruszamy Turek! Wyjdź na rajd nordic walking",
    "author":"Marcin Derucki",
    "date":"2013-07-05T00:00:00.000",
    "content":"\n Na dobre wróciła do nas dobra pogoda, ciepło i słońce, a wraz z nimi chęci, by wyjść z domu i zadbać o kondycję. Doskonałą okazję ku temu oferuje nam akcja Lokalnego Porozumienia Samorządowego pod hasłem „Ruszamy Turek!”.\n\tJeśli dobra pogoda się utrzyma, w niedzielę 12 maja o godz. 15.00 z parkingu po lewej stronie lasu na Zdrojkach ruszy przemarsz fanów nordic walking, którzy idąc czerwonym szlakiem turystycznym będą mogli pod okiem instruktorów podszkolić swoje umiejętności i poznać prawidłową technikę chodu. Spotkanie poprowadzą Marcin Derucki oraz Romualda Rynkiewicz.\tWarto dodać, że w planowane jest także utworzenie sekcji dla fanów joggingu i rowerzystów, ponieważ, jak wiadomo, w grupie zawsze raźniej. Wspólne treningi mają się odbywać regularnie, by stworzyć miłą atmosferę i dawać dobry przykład ludziom, którzy być może narzekają na kilka nadprogramowych kilogramów, ale wstydzą się uprawiać wybrany sport w samotności.\tTo miło, że powstają inicjatywy mające na celu aktywizację naszego, nie oszukujmy się, zasiedziałego społeczeństwa, które większość wolnego czasu spędza przed monitorem komputera lub ekranem telewizora. A dbanie o kondycję to nie tylko walka o dobry wygląd, ale i zdrowie, które przecież jest najważniejsze. Wszystkich fanów spacerów „z kijkami” serdecznie zapraszamy! Pamiętaj - niedziela 12 maja, godzina 15.00. Parking leśny na Zdrojkach Lewych. Obowiązuje strój sportowy. Przydatny będzie również własny plecak. Kije oraz ubezpieczenie we własnym zakresie. Więcej informacji pod nr tel. 787 77 74 72.\tM.A."
  },
  {
    "title":"Wideo: Pochodem uczcili Święto Pracy",
    "author":"Marcin Derucki",
    "date":"2013-01-05T00:00:00.000",
    "content":"\n\tDziś na placu przed klubem Barbórka zebrali się wszyscy, którym na sercu leży los Ludzi Pracy w Turku. Podczas pierwszomajowego wiecu można było usłyszeć charyzmatyczne przemówienia Mirosława Kubickiego - przewodniczącego Rady Powiatowej OPZZ i Mariana Mirosława Marczewskiego - przewodniczącego Rady Powiatowej SLD. O dziwo w tym roku Marczewski łagodnie odniósł się do poczynań burmistrza Czapli. Dziś „głównym złym” był Zarząd Powiatu odpowiedzialny za obecną sytuację szpitala. Wiec zakończył tradycyjny pochód, który zakończył się pod pomnikiem ofiar II wojny światowej.\n \tFoto: Marcin Derucki"
  },
  {
    "title":"To nie jest miasto dla młodych ludzi\/Marcin Derucki",
    "author":"Marcin Derucki",
    "date":"2013-04-23T00:00:00.000",
    "content":"\n\tPo ostatniej publikacji Dominika Szczapa, na forum portalu Turek.net.pl rozpętała się dyskusja o tym, czy na turkowskiej scenie politycznej jest miejsce dla ludzi młodych. Z ogólnym przekazem tego felietonu się zgadzam. Zadziwia mnie jednak fakt, że jego autor w aż tak spokojny sposób pisze o braku zainteresowania polityką przez „młodszą część miasta”.\n\tZnajdujemy się obecnie w przełomowym dla naszego miasta czasie. Ludzie młodzi (pisząc „młodzi”, mam bardziej na myśli osoby z przedziału wiekowego 20-45 lat), mają ostatnią szansę, aby zacząć interesować się otaczającą ich rzeczywistością. Wkrótce może się okazać, że za kilka lat w naszych turkowskich realiach nie będzie już dla nich miejsca, a miasto umrze śmiercią naturalną.\tDla polityków młodzi stanowią potencjalną konkurencję. Czasem odnoszę wrażenie, że wszelki przejaw aktywności społecznej jest odbierany jako próba przejęcia władzy. A nuż ten, któremu uda się „fajna” inicjatywa, zechce zostać radnym?\tPolityczni wyjadacze zawsze będą krzywo patrzeć na kolejne pokolenia „gołowąsów”, którzy nic w życiu nie osiągnęli. Do tego przypną im jeszcze łatkę wiecznie pijanych, bezproduktywnych hedonistów albo bezideowych karierowiczów. Zupełnie tak, jakby wśród \"starszych\" nie było czarnych owiec.\tNa każdym kroku słyszy się, że polityka to bagno. Jednak kreowanie takiego wizerunku jest często samym politykom na rękę. Im bardziej wydaje się być ona „nieczysta”, tym bardziej odstrasza osoby aktywne, kreatywne i wykształcone. A każdego, który myśli o tym, aby odmienić obecny stan rzeczy i przedstawi publicznie swój pomysł lub zdanie na dany temat, należy jak najszybciej spacyfikować.\tCzy w takim razie ma dojść do rewolucji? Uważam, że żaden gwałtowny przewrót nie jest potrzebny. Nie wyobrażam sobie stanu, kiedy to młodzi sami przejmują stery szeroko pojętej władzy i zaczynają wprowadzać swoje idee w życie. Świeże spojrzenie na obecne problemy powinno zawsze iść w parze z wieloletnim doświadczeniem. I tak jak wspomniał w swoim tekście Dominik Szczap, od starszych samorządowców-polityków można się wiele nauczyć.\tNiestety, doprowadzono do tego, że na starszych, doświadczonych ludzi, młodzi patrzą nie jak na mentorów, lecz jak na wrednych zgredów blokujących tak bardzo pożądane miejsca pracy.\tTurek nie jest obecnie miastem sprzyjającym młodym ludziom. Ten stan rzeczy należy zmienić. Wasz głos, młodzi turkowianie, jest ważny. Musi to jednak być głos zdecydowany i jednolity. W końcu to Wy wiecie najlepiej, czego Wam potrzeba do godnego życia w Turku. Marcin Derucki"
  },
  {
    "title":"Kawka: Przed każdym sądem wygram tę sprawę",
    "author":"Marcin Derucki",
    "date":"2013-07-02T00:00:00.000",
    "content":"\n Nagłe rozwiązanie umowy z dyrektorem SP ZOZ, rewelacje dotyczące kontroli w tejże placówce, konferencje prasowe Zarządu Powiatu i polityków PiS – w minioną środę uwaga mieszkańców Turku i okolic skupiła się na miejscowym szpitalu. Jak całe zamieszanie wokół swej osoby odbiera przebywający od połowy stycznia na zwolnieniu lekarskim Bogdan Kawka?\n Turek.net.pl: Czy jest Pan zaskoczony decyzją Zarządu Powiatu o Pana zwolnieniu dyscyplinarnym ze stanowiska dyrektora SP ZOZ w Turku? Bogdan Kawka: Oczywiście. Decyzja ta jest wynikiem nadal przeprowadzanej w szpitalu kontroli. Zaczęła się ona, o ile się nie mylę, w dniu mojej operacji, po urazie nogi jakiej doznałem 15 stycznia. Nie jest to tak, jak niektórzy piszą w komentarzach, że uciekłem na zwolnienie. Doznałem po prostu poważnego urazu. O tym, że zostałem dyscyplinarnie zwolniony, dowiedziałem się dopiero z waszego portalu. Nie został Pan poinformowany osobiście o zwolnieniu? BK: Starosta był u mnie przed spotkaniem Zarządu Powiatu Tureckiego i mówił, że przedmiotem obrad będą, zdaniem Zarządu, znaczące nieprawidłowości w funkcjonowaniu szpitala. Potem, o godzinie 14:00, ukazała się na portalu Turek.net.pl informacja, że w gabinecie starosty została zorganizowana konferencja prasowa. Tam poinformowano media, że zostałem dyscyplinarnie zwolniony. Było to dla mnie totalne zaskoczenie. Po pierwsze, jeżeli chce się rozwiązać z dyrektorem umowę o pracę, bez względu na jej formę, konieczna jest opinia Rady Społecznej SP ZOZ. W tym przypadku tego zabrakło. A czy dziś nie dostał Pan żadnej oficjalnej informacji? BK: Do dziś nie mam dokumentu świadczącego o tym, że odwołano mnie ze stanowiska. Z tego co słyszę od ludzi, Zarząd Powiatu najpierw działa, potem myśli. Poza tym trwa kontrola. Nie miałem nawet, jako kierownik kontrolowanej jednostki, możliwości zapoznania się zarzutami i ustosunkowania się do nich. Jeżeli stosuje się artykuł 52, to trzeba dać pracownikowi możliwość wypowiedzenia się. A tymczasem podejmuje się decyzję na podstawie jakiegoś pisma Dyrektora Wydziału Zarządzania Kryzysowego, który powypisywał, z tego co się zdążyłem dowiedzieć, bzdury. Czy uważa Pan, że kontrola rozpoczęła się akurat wtedy, kiedy odszedł Pan na zwolnienie lekarskie? BK: Nie mam pojęcia. Ja tego nie ustalałem. Niczego też nie podejrzewam i nie chcę tutaj dywagować, czy wykorzystano sytuację mojej nieobecności. Ja w normalnych warunkach nie podjąłbym decyzji wobec pracownika, którego nie ma, bo uległ wypadkowi. Nie uważa Pan, że Zarząd przestraszył się Ryszarda Bartosika i „rabanu politycznego”, który rozpętuje wokół szpitala? BK: Jaki „raban polityczny” może czynić opozycja? Ich prawem jest krytykować rządzących. Ja osobiście pretensji do Ryszarda Bartosika nie mam. Ma on pełne prawo do swojej oceny. Pełnimy funkcje publiczne i musimy liczyć się z krytyką. A za członków Zarządu nie będę się wypowiadał. Nie jestem politykiem. Jestem pracownikiem szpitala. Szkoda tylko, że placówka ta stała się elementem gry politycznej, bo to zupełnie niepotrzebnie odstrasza ludzi. W innych powiatach szpital jest oczkiem w głowie rządzących. Tam nikt nie robi kariery politycznej na szpitalach. Będzie się Pan odwoływał od decyzji Zarządu? BK: Na razie nie mam się od czego odwoływać. Nie dostałem żadnego dokumentu świadczącego o tym, że przestałem być dyrektorem SP ZOZ w Turku. Ile kontroli było przeprowadzonych dotychczas w turkowskim szpitalu? BK: Za mojej obecnej kadencji, jeżeli chodzi o sprawdzanie usług medycznych, była to pierwsza kontrola. Wcześniej kontrolę przeprowadził dyrektor Bestwia, według takich samych zasad jak teraz. Ryszard Bartosik podczas swojej konferencji mówił, że jednym z głównych powodów jest użyczenie pomieszczenia firmie Greys-Med pani Julii Ignatowicz. BK: Mam ponad 30 lat stażu pracy. Jestem prawnikiem i nie pierwszy raz kieruję jakąś jednostką. Dyrektor nie podejmuje sam wszystkich decyzji, ale uruchamia procedury przygotowania dokumentacji przez określone służby w danym zakładzie. Jeżeli jest umowa lub procedura do podpisania, to pod każdym dokumentem podpisuje się radca prawny. Ja już potem tego nie sprawdzam, bo po to ten prawnik jest, żeby sprawdzić prawidłowość dokumentów. Gdyby szef jednostki miał się bawić w prawnika, głównego księgowego, zaopatrzeniowca, to brakłoby mu godzin w dobie na pracę. Ale nie mówię, że pracownik nie może popełnić błędu.\tJeżeli chodzi o procedury na przeprowadzenie konkursów, to były one przygotowywane przez zastępcę dyrektora, panią Tyrawską. I to przez kilka miesięcy. Na wszystko są dokument parafowane przez radcę prawnego. Jak Pan w ogóle odbiera całą tę sytuację? BK: Jestem tym wszystkim zniesmaczony. Złamano procedurę. Nie zakończono kontroli, a na podstawie cząstkowych wyników podejmuje się takie decyzje. Jeżeli zwalnia się kogoś dyscyplinarnie, nie dając człowiekowi możliwości przedstawienia swojego stanowiska, to się go pomawia. To jest naruszenie mojego dobrego imienia. W stu procentach jestem pewien, że przed każdym sądem taką sprawę wygram. Rozmawiał Marcin Derucki\t "
  },
  {
    "title":"Wstęp do fitnessu w Strefie Rozwoju Kobiety",
    "author":"Marcin Derucki",
    "date":"2012-11-15T00:00:00.000",
    "content":"\n Czy sport i walka o jak najlepszą rzeźbę ciała jest zajęciem tylko dla męskich bywalców siłowni? Nic bardziej mylnego – o tym, jak dbać o swą kondycję przekonała się grupa turkowianek, w czasie spotkania pod hasłem \"Aktywność fizyczna każdego dnia\" w Fitness Planet.\n\tZajęcia w ramach Strefy Rozwoju Kobiety trwają od września 2012 r. do czerwca 2013 r. i odbywają się raz w miesiącu (we wtorki, ul. Kolska 30 - I piętro). Tym razem jednak uczestniczki wyjątkowo spotkały się w piątek i \"ruszyły w miasto\", a mówiąc konkretniej udały się do Fitness Planet przy ul. Gorzelnianej. Tam paniami zajęła się osoba najbardziej do tego odpowiednia czyli sama właścicielka klubu - Monika Åechtańska.\tW czasie zajęć wszystkie zainteresowane panie, nie zaznajomione zbytnio z tematyką ćwiczeń fizycznych, mogły skorzystać z wiedzy wykwalifikowanej instruktorki fitness. Było co demonstrować, bo przecież o swoje zdrowie i doskonałą formę można zadbać, uprawiając chociażby aerobic, TBC czyli Total Body Condition, aerobox czy body shape.  Monika Åechtańska zademonstrowała słuchaczkom na czym polegają te rodzaje aktywności, a także zainicjowała stosowną pogadankę na ten temat.\tPełen harmonogram spotkań można znaleźć na stronie www.strefa.turek.net.pl. Zainteresowane panie swego czasu miały już szansę skorzystać ze specjalistycznej wiedzy Jakuba Antczaka, dietetyka medycznego i instruktora sportu, a w październiku poznały założenia marszu nordyckiego, które nakreślił - posiadający stosowne instruktorskie uprawnienia - Marcin Derucki. Strefę Rozwoju Kobiety wspiera patronatem medialnym portal Turek.net.pl.\tAW"
  },
  {
    "title":"Nordic walking krok po kroku",
    "author":"Marcin Derucki",
    "date":"2012-12-10T00:00:00.000",
    "content":"\n Z kijkiem do dam - któż mógł odważyć się na taki czyn!? Działania tego podjął się filar portalu Turek.net.pl - Marcin Derucki, a rzecz jasna nie chodziło o żaden chuligański wybryk, lecz zwyczajne przybliżenie idei nordic walking uczestniczkom Strefy Rozwoju Kobiety.\n\tSpotkania w ramach Strefy Rozwoju Kobiety trwają od września 2012 r. do czerwca 2013 r. i odbywają się raz w miesiącu (we wtorki, ul. Kolska 30 - I piętro). Zainteresowane panie swego czasu miały szansę skorzystać ze specjalistycznej wiedzy Jakuba Antczaka, dietetyka medycznego i instruktora sportu, a we wtorek 9 października dowiedziały się, jak skutecznie „chodzić z kijkami\".\tCiężar przedstawienia założeń marszu nordyckiego w pigułce wziął na swe barki Marcin Derucki, posiadający stosowne instruktorskie uprawnienia. Gość spotkania zajął się m.in. nakreśleniem genezy tej - coraz popularniejszej - formy aktywnego spędzania wolnego czasu. Ta narodziła się w odległej i mroźniej Finlandii, gdzie wspomaganie się kijami podczas marszu należy do tradycji, pochodzącej z czasów bardzo odległych. Pierwsze kroki w kierunku opracowania tego sportu poczynili fińscy biatloniści, kiedy to w latach siedemdziesiątych XX wieku postanowili odnaleźć sposób na efektywny trening w okresie bezśnieżnym. Prowadzący zajęcia nie tylko rzucił nieco światła na historię nordic walkingu, ale też udzielił uczestniczkom spotkania w ramach Strefy Rozwoju Kobiety rad dotyczących doboru kijków. Marcin Derucki wskazał, iż na rynku istnieje ogromny wybór różnego rodzaju kijków do nordic walking, ale warto darować sobie zakup sprzętu marki „supermarket”, a raczej zaopatrzyć się w kijki o stałej długości, dopasowane do naszego wzrostu, najlepiej wykonane z aluminium lub aluminium z dodatkiem włókien węglowych.\tWe wtorkowe popołudnie wszystkie zainteresowanie panie nie tylko mogły się przekonać, jakie zalety niesie z sobą ten rodzaj sportu, ale także zostały zapoznane z metodologią nauki „marszu nordyckiego”, pozwalającą opanować np. umiejętność podstawowego kroku nordic walking. Tak zdobytą wiedzę już niebawem będzie można wykorzystać w praktyce. Marcin Derucki zachęca wszystkie panie do udziału w przemarszu tutorialnym, który odbędzie się w sobotę 13 października na terenie Zdrojek Lewych (początek – godz. 12:00).\tStrefę Rozwoju Kobiety wspiera patronatem medialnym portal Turek.net.pl. Pełen harmonogram spotkań można znaleźć na stronie www.strefa.turek.net.pl.\tAW"
  },
  {
    "title":"Turkowianki chcą się rozwijać",
    "author":"Marcin Derucki",
    "date":"2012-09-14T00:00:00.000",
    "content":"\n O prawdach i mitach dotyczących odżywiania rozmawiał z turkowiankami dietetyk - Jakub Antczak. Spotkanie z specjalistą od diet rozpoczęło innowacyjny cykl szkoleń dla pań w ramach Strefy Rozwoju Kobiety.\n\tCo jeść, aby nie chorować? Jakie diety są bezpieczne dla kobiet? I dlaczego nie warto podążać za najnowszymi trendami w dziedzinie zdrowego odżywiania? Między innymi na te pytania poznały odpowiedzi uczestniczki Strefy Rozwoju Kobiety, które spotkały się z dietetykiem Jakubem Antczakiem. Specjalista zwrócił uwagę również na to, aby szczególny nacisk kłaść na jakość spożywanych produktów i niekoniecznie stosować środki odchudzające polecane w reklamach.\tJak się okazało spotkanie z dietetykiem było strzałem w dziesiątkę. Ilość pytań od uczestniczek i dyskusja, jaka wywiązał się w trakcie szkolenia są najlepszym świadectwem tego, że kobiety chcą zdrowo się odżywiać, a przede wszystkim chcą mieć choć podstawową wiedzę właśnie na ten temat.\tW związku z tym, iż dla organizatorów ogromnie liczy się opinia uczestniczek na temat odbytych szkoleń, po każdym ze spotkań jedna z pań proszona jest o napisanie krótkiej recenzji. Oto ona:\t\tZa nami pierwsze spotkanie, które było nowym doświadczeniem zarówno dla mnie jak i pozostałych uczestniczek, nie pomijając prowadzących, ponieważ ten typ spotkań jest innowacją dla nas wszystkich. Ogromna wiedza p. Jakuba Antczaka w zakresie racjonalnego odżywiania na podstawie określonych przykładów dała pogląd jak w prosty sposób odżywiać się zdrowszym i bardziej wartościowym jedzeniem. Cały cykl spotkań wg mnie ma na celu dowartościowanie kobiet, aby czuły się wyjątkowe, bo prawdę mówiąc większość z nas na czele stawia dom, rodzinę, pracę, a my kobiety pozostajemy na \"szarym końcu\" listy, bo zawsze jest coś ważniejszego. Choć tak być nie powinno, bo jeśli my nie będziemy czuć się dobrze, to zaspokajanie potrzeb najbliższych też nie będzie nam sprawiało przyjemności. Dlatego też ZADBAJMY O SIEBIE!!! Kobiety bierzcie czynny udział w tego typu akcjach, wrażenia \"bezcenne\".\t\tBoni z Turku\tSpotkanie z dietetykiem to pierwsze z 10 szkoleń, jakie odbywać się będą w pierwsze poniedziałki i wtorki miesiąca w ramach Strefy Rozwoju Kobiety. Kolejna szkolenia odbędą się 8 i 9 października. Poprowadzi je Marcin Derucki – instruktor nordic walking, który opowie jak prawidłowo „chodzić z kijkami.\tEG"
  },
  {
    "title":"Fantastyczni znów świętowali",
    "author":"Marcin Derucki",
    "date":"2012-12-09T00:00:00.000",
    "content":"\n Turkowski Klub Miłośników Fantastyki TRAKO nie spoczywa na laurach. Obok regularnych, cotygodniowych spotkań członkowie stowarzyszenia organizują wydarzenia dla lokalnej społeczności, integrując tym samym fanów fantastyki z całego miasta. Jedna z tego typu imprez, z dużym powodzeniem, odbyła się w ubiegły weekend. \n\tJesienna edycja Święta Gier Fabularnych była drugą tego typu imprezą, przygotowaną dla mieszkańców Turku przez członków TKMF TRAKO. Pierwsza odsłona ”fantastycznego” święta odbyła się 16 czerwca i już wtedy cieszyła się sporym zainteresowaniem wśród lokalnej społeczności. Tym razem organizatorzy wychodząc naprzeciw zapotrzebowaniu na fantastyczne rozrywki, rozszerzyli formułę wydarzenia z jednego dnia do dwóch. Podobnie jak w przypadku pierwszej edycji, frekwencja zaskoczyła członków TRAKO i przerosła ich oczekiwania wobec zainteresowania turkowian fantastyką.\tCi, którzy zdecydowali się przyjść w sobotnie i niedzielne przedpołudnie do Muzeum Rzemiosła Tkackiego, z pewnością odnaleźli się w propozycjach, jakie przygotowali dla nich organizatorzy. Między innymi uczestniczyć można było w prelekcjach dotyczących systemów RPG tj. Warhammer, Robotika, Wolsung, Wampir czy Dzikie Pola. Podobnie jak podczas pierwszej edycji przygotowany został GAMES ROOM, w którym można było spróbować swoich sił w grach planszowych i karcianych. Na tych, którzy z tego typu rozrywką spotkali się po raz pierwszy, czekali członkowie TRAKO. Ci cierpliwie wyjaśniali zasady i zachęcali do wspólnej zabawy.\tDla bardziej zaawansowanych graczy przygotowano turnieje gier: planszowej Neuroshima Hex i karcianej – Kapitan Ameryka. Największym jednak zainteresowaniem cieszyły się konkurs na Jesienny Wytwór Fantastyczny oraz wiedzy o systemach RPG. W pierwszym zwycięzcą okazał się Tomasz Rospendowski, który zaskoczył jury nietypową formą artystyczną, jaką była kompozycja muzyczna do jednego z systemów. Komisja oceniająca prace postanowiła także przyznać dwie drugorzędne nagrody - dla Andżeliki Rutkowskiej za kompozycję przestrzenną i Kacpra Hermana, autora grafik o tematyce fantastycznej. Największym znawcami systemów RPG natomiast okazali się Marcin Telega oraz Marcin Derucki. Na zwycięzców wszystkich fantastycznych zmagań czekały nagrody sponsorowane przez wydawnictwa Trefl, Portal i ISA.\tPrelekcje, konkursy i możliwość przetestowania gier planszowych i karcianych to nie jedyne atrakcje, jakie czekały na miłośników fantastyki. Równolegle odbywały się także warsztaty literackie, prowadzone przez pisarza, a także członka TKMF TRAKO Jarosława Klonowskiego. Młodzi adepci słowa pisanego uczyli się, między innymi, jak w ciekawy sposób napisać opowiadanie grozy. Ważnym elementem jesiennej edycji Święta Gier Fabularnych były również, wzorowane na amerykańskim programie rozrywkowym \"Whose Line Is It Anyway\", zabawy parateatralne zwane Improvami oraz stoiska: Zgromadzenia Wojów i Rycerzy Grodu Tura, grupy ASG Turek, a także stoisko z podręcznikami do RPG.\tPo niezwykle udanej jesiennej edycji Święta Gier Fabularnych członkowie TRAKO powoli myślą już o punktach programu zimowej odsłony najbardziej fantastycznej imprezy w mieście.\tEG"
  },
  {
    "title":"Zacznij ćwiczyć w Turkowskiej Strefie Rekreacji!",
    "author":"Marcin Derucki",
    "date":"2012-08-22T00:00:00.000",
    "content":"\n W Polsce coraz większą popularność zyskuje forma aktywnego spędzania czasu, jaką jest nordic walking. Dla osób, które chciałyby rozpocząć swoją przygodę z treningiem z kijkami wyjątkową propozycję ma Marcin Derucki, na co dzień filar portalu Turek.net.pl, jednocześnie wykwalifikowany instruktor \"marszu nordyckiego\".\n\tTurkowska Strefa Rekreacji to inicjatywa, która wyciśnie z turkowian siódme poty. Wedle wstępnych założeń, osoby zainteresowane udziałem w tej akcji będą spotykac się raz na dwa tygodnie, począwszy od 8 września. Na dzień ten zaplanowano spotkanie organizacyjne, które odbędzie się w Parku im. Żerminy Składkowskiej. W owym pierwszym treningu z Marcinem Deruckim wziąć może udział każda pełnoletnia osoba, bez barier zdrowotnych do uprawiania marszu, posiadająca kijki do nordic walking oraz pragnąca poznać prawidłowe techniki marszu i chcąca poświęcić ok. 1,5 godziny na poprawienie swojej kondycji.\tOsoby zainteresowane udziałem w zajęciach Turkowskiej Strefy Rekreacji wcześniej skontaktować się z prowadzącym zajęcia – email: marcin@turek.net.pl, tel. 787 77 74 72. Chętni proszeni są o podanie imienia i nazwiska oraz numeru telefonu. Liczba miejsc jest ograniczona, a zajęcia są w całości bezpłatne.\tOsoby chcące zabrać się za swą kondycję na poważnie, mają również szanse na wygranie dwóch karnetów do Fitness Planet (8 wejść, do wykorzystania do 30 września). Te zostaną rozlosowane wśród osób, które udzielą odpowiedzi na pytanie: W jaki sposób najczęściej aktywnie wypoczywasz? Jeden z karnetów rozlosowany zostanie wśród osób, które odpowiedzą, pisząc na adres: konkurs@turek.net.pl, na drugi mają szansę facebookowicze, którzy podzielą się swymi uwagami w tej materii odwiedzając fanpage Turkowskiej Strefy Rekreacji. Rozstrzygnięcie konkursu w poniedziałkowy wieczór, 27 sierpnia. Karnety będzie można odebrać w siedzibie redakcji naszego portalu.\tRodząca się w naszym mieście inicjatywa, jaką jest Turkowska Strefa Rekreacji ma na celu promowanie zdrowego i aktywnego stylu życia poprzez wspólne uprawianie nordic walking w jego poprawnej formie. W przyszłości planowe jest prowadzenie zajęć z joggingu oraz innych form rekreacji ruchowych. Patronat merytoryczny nad inicjatrywą objął klub Fitness Planet w Turku.\tJednocześnie przypominamy o zajęciach trwających w ramach Tur Walking 2012. \tAW"
  },
  {
    "title":"Na dożynki czas!",
    "author":"Marcin Derucki",
    "date":"2012-08-17T00:00:00.000",
    "content":"\n Żniwa we wsiach zakończone. Teraz nadszedł czas, aby odpocząć i poprzez wspólną zabawę podziękować za urodzaj. Spójrzmy, gdzie i kiedy czekają na nas ludowe atrakcje związane z tegorocznymi obchodami Święta Plonów.\n\tJuż w najbliższą niedzielę, polową mszą świętą o godzinie 14:00, rozpoczną się dożynki gminne w gminie Brudzew. Głównym placem tegorocznych zabaw będzie park przy Gminnym Ośrodku Kultury w Kolnicy. O 15:00 Starosta i Starościna wręczą Gospodarzowi dożynek bochen chleba upieczonego z mąki z ostatnich zbiorów, rozpoczynając tym samym Święto Plonów. Pół godziny później rozpocznie się uroczysta prezentacja Wieńców. Zabawę zakończą koncerty zespołów „Baciary” oraz „Wataha”, które agrają odpowiednio o 16:30 i 18:00.\tNależy dodać, że podczas dożynek w Kolnicy odbędą się bezpłatne warsztaty rękodzielnicze dla dzieci, w tym rzeźbiarskie, bibułkarskie, wikliniarskie i ceramiczne. Warsztaty zorganizowane zostały przez stowarzyszenie Turkowska Unia Rozwoju – T.U.R. i odbędą się pod nazwą „Dziecięca Wioska Rzemiosła”. [więcej o „Dziecięcej Wiosce Rzemiosła...”]\tRównież 19 sierpnia świętować będą rolnicy z gminy Dobra. Tam impreza dożynkowa odbędzie się w Długiej Wsi. O godzinie 15:00 przez Aleję Kasztanową przejdzie korowód dożynkowy, który skończy swój przemarsz w parku w Długiej Wsi. Rozpoczęcie uroczystości będzie miało miejsce na Wyspie mieszczącej się w parku. Zgodnie z harmonogramem o godzinie 16:45 rozpoczną się występy artystyczne z lokalnymi zespołami – „Orkiestrą Dentą”, „Serenadą” oraz „Alebabkami”. Po solidnej dawce muzyki wystąpi kabaret „Kałasznikof”. Na zakończenie dożynek, aż do północy, zaplanowana jest zabawa taneczna z zespołem „Feniks”.\tDożynki w mieście? Dlaczego nie. W niedzielę, 26 sierpnia, na terenie Ośrodka Sportu i Rekreacji w Turku odbędą się Miejsko-Gminno-Parafialne Dożynki, na które zapraszają Burmistrz Miasta Turek, Wójt Gminy Turek oraz Proboszcz Parafii pw. Świętej Barbary. Po dziękczynnej mszy świętej w kościele pw. Świętej Barbary, która rozpocznie się o godzinie 14:00, kolorowy korowód przemaszeruje na teren OSiR-u. Po części obrzędowej, w której udział wezmą Częstochowska Kapela Biesiadna „Grupa Romana” oraz zespół „Brudzewiacy”, nastąpi część artystyczna turkowskiego Święta Plonów. Od godziny 17:00 wystąpią zespoły „Zawadiacy” z Sycowa, kabaret „Pod Miotłą” z Sompolna, oraz zespół „Stricto”.\tMarcin Derucki"
  },
  {
    "title":"MileStone chce zagrać u Wojewódzkiego\/Zagłosuj na dobre, rockowe granie!",
    "author":"Marcin Derucki",
    "date":"2012-08-08T00:00:00.000",
    "content":"\n Kolejny po Hapaszamach zespół z Turku małymi, ale stanowczymi krokami wchodzi na polską scenę muzyczną. W castingu do „Must Be The Music” otrzymali świetne noty. Teraz chcą zagrać u Kuby Wojewódzkiego. Mowa tu oczywiście o hardrockowych chłopakach z MileStone.\n\tW trakcie swojej krótkiej muzycznej przygody chłopcy z MileStone zdążyli zagrać już w programie „Must Be The Music - Tylko Muzyka”. Będzie można ich zobaczyć we wrześniu, w 4 edycji programu. Jednak teraz odbywa się batalia o możliwość wystąpienia u promotora młodych rockowych talentów, Kuby Wojewódzkiego. - Promocja nieznanych grup to mój prywatny rozrachunek z przeszłością. Z czasami kiedy sam byłem młodym muzykiem, a wszyscy mieli nas w dupie – pisze na stronie internetowej Wojewódzki.\tDzięki nowemu internetowemu projektowi zagrajukuby.pl, mniej znane zespoły mogą otworzyć sobie drzwi do kariery. Wystarczy, że zbiorą odpowiednią liczbę głosów. - Co tydzień dostajemy dziesiątki płyt z nowymi nazwami i nowymi nagraniami. Nie wszystkich jesteśmy w stanie zaprosić. Stąd pomysł tej strony. - tłumaczy Wojewódzki.  MileStone na Fali Dźwięku w Przykonie. Film zrealizowany przez sCOOLstories\tDzięki zespołowi MileStone na naszym lokalnym, muzycznym poletku powiało świeżością. Chłopaki zebrali się razem pod koniec ubiegłego roku. Grają grunge, hard rock oraz rock'n'roll. Inspiracji szukają w utworach takich zespołów jak Metallica, Iron Maiden, czy Motörhead.\tZaczęło się klasycznie, zgodnie z rockandrollowym duchem, w garażu jednego członków jeszcze wtedy bezimiennego zespołu. Początkowo grali w składzie Kacper Grzelak (perkusja), Jakub Wręczycki (bas) i Piotr Drzewiecki (gitara). Krótko potem dołączył do nich drugi gitarzysta – Maciej Świerk. Dzięki temu zespół zyskał nowe, charakterystyczne brzmienie.\tChłopaki musieli odnaleźć jeszcze odpowiedniego wokalistę, co okazało się zadaniem niezwykle trudnym. Po nieudanych poszukiwaniach postanowiono, że śpiewać będzie Kacper. Wybór okazał się bardzo trafny, gdyż okazało się, że wokalista potrafi ze sceny porazić duża dawką energii. W międzyczasie doszło do kilku rotacji na stoliku perkusji. Ostatecznie miejsce to zajął Arek Bednarek. Swój pierwszy koncert jako MileStone zagrali 10 lutego w Uniejowie.\tInternetowe głosy zbierają dopiero od wczoraj. W chwili pisania tych słów są na trzeciej pozycji. Ale my, turkowianie oraz fani dobrzego rockowego grania chcemy, aby chłopacy skończyli na najwyższym miejscu na podium... prawda? Aby zagłosować na MileStone kliknijcie na link GÅOSUJą NA MILESTONE, a następnie oddajcie głos poprzez portal społecznościowy Facebook. Naprawdę warto.\tMarcin Derucki"
  },
  {
    "title":"Będą grać w gry. Miłośnicy fantastyki zrzeszeni w stowarzyszeniu",
    "author":"Marcin Derucki",
    "date":"2012-10-04T00:00:00.000",
    "content":"\n Siła wyobraźni to lepsze źródło rozrywki, niż najnowocześniejszy komputer czy konsola. Udowadnia to ponad 20-tka członków klubu „Trako”, powołanego do życia w celu propagowania w Turku i powiecie gier fabularnych i fantastyki.\n\tCzym jest Turkowski Klub Miłośników Fantastyki? Przede wszystkim jest to próba zintegrowania młodzieży z terenu Turku oraz powiatu tureckiego, która interesuje się szeroko pojętą fantastyką. - Dotychczas turkowscy miłośnicy fantastyki działali na zasadzie realizacji swoich zainteresowań, nie tworząc oficjalnego środowiska – mówi Marcin Derucki, pomysłodawca i jeden z założycieli TKMF. - Jestem przekonany, że sformalizowanie naszych działań przyniesie korzyści zarówno nam samym, jak i lokalnej społeczności.\tDnia 5 kwietnia br., w sali konferencyjnej MiPBP, odbyło się spotkanie, w trakcie którego 22 maniaków „odmiennych rzeczywistości” powołano do życia Turkowski Klub Miłośników Fantastyki „Trako”. Zanim jednak klubowicze zdecydowali się przyjąć formę stowarzyszenia, odbył się szereg zebrań, w trakcie których określono kierunki działalności klubu oraz jego cele.\tUstalono, że kluczowe działania klubu będą podzielone na cztery bloki tematyczne. Pierwszy z nich obejmuje promocję gier fabularnych (tzw. gier wyobraźni), gier planszowych oraz karcianych, jako alternatywy dla gier komputerowych. Kolejny blok tematyczny obejmuje spotkania poświęcone literaturze z dziedziny fantastyki. W ramach tych działań członkowie będą przedstawiać prezentacje dotyczące interesujących ich książek oraz zagadnień i zjawisk związanych z fantastyką.\tPlanowane jest również połączenie działalności TKMF z powstającym przy MiPBP w Turku Dyskusyjnego Klubu Filmowego. W ramach swojego działania DKF będzie co jakiś czas organizował spotkania dotyczące ekranizacji filmowych znanych powieści o tematyce fantastycznej.\tStowarzyszenie powstało również w celu wspierania młodych talentów. - Mam nadzieje, że klub stanie się ostoją pisarzy i twórców gier – mówi Marcin Kochaj. - W Turku mieszkają ludzie, którzy próbują swoich sił w różnych formach literackich z dziedziny fantastyki lub w projektowaniu swoich autorskich gier – dodaje nowo wybrany prezes stowarzyszenia. – Wiem z doświadczenia, że z braku motywacji, wsparcia oraz z braku możliwości wydania swoich prac, młodzi twórcy często rezygnowali z dalszych działań. Chcę aby TKMF poprzez swoje działa wspierał tego typu inicjatywy.\tJuż teraz członkowie klubu myślą o zorganizowaniu własnego ogólnopolskiego zjazdu miłośników fantastyki, który na stałe wpisałby się w kalendarz tego typu imprez. W planach jest również organizacja spotkań dla mieszkańców Turku, w trakcie których będzie można zapoznać się z grami, będącymi alternatywą dla rozrywki przed komputerem.\tNa podstawie porozumienia zawartego z Wandą Grzeszkiewicz, dyrektor Miejskiej i Powiatowej Biblioteki Publicznej w Turku, cotygodniowe spotkania Klubu „Trako” odbywają się w siedzibie biblioteki. Na chwilę obecną klubowicze spotykają się pięć razy w miesiącu. W każdy czwartek od godziny 16:00 do godziny 18:45, omawiają gry i interesujące ich zagadnienia, natomiast pierwszy piątek miesiąca przeznaczony jest na sprawy organizacyjne oraz prezentacje dotyczące.\tPrezesem TKMF „Trako” został wybrany Marcin Kochaj. W zarządzie klubu zasiedli: Dariusz Gajdziński (wiceprezes), Agnieszka Krężą (skarbnik), Marcin Derucki (sekretarz), Przemysław Jandy (członek). W skład Komisji Rewizyjnej weszli: Błażej Arent (przewodniczący), Marcin Kręża (sekretarz) oraz Maciej Komorowski (członek). Proces tworzenia stowarzyszenia wspomagała Marta Jachimowska, doradca ds. NGO z Centrum Informacji i Wspomagania Organizacji Pozarządowych Związku Młodzieży Wiejskiej w Turku.\tAW"
  },
  {
    "title":"Co dalej z Mehofferem? Co dalej z TSI?\/Marcin Derucki",
    "author":"Marcin Derucki",
    "date":"2012-04-01T00:00:00.000",
    "content":"\n\tWydarzenia ostatnich dni to świetny powód do głębszej refleksji nad koronnymi inwestycjami poczynionymi w naszym mieście. W grudniu zakończono ostatni etap restauracji polichromii Mehoffera. Zbliża się również koniec inwestycji w TSI. Miało to swój wydźwięk na ostatniej sesji RM, podczas dyskusji o budżecie na rok 2012. Rodzi się bowiem pytanie „jakie wymierne korzyści z poczynionych inwestycji będą mieli turkowianie?”\n\tOstatni etap prac konserwatorskich trwał 27 miesięcy i kosztował niemal 5 mln zł. Tym samym inwestycja ta staje się numerem jeden wśród wydatków na rzecz kultury w historii regionu. Ze stwierdzeniem, że w swoim obecnym stanie polichromia zachwyca nawet i te najbardziej wybredne gusta, nie można się nie zgodzić. Bez ironii i z dumą można napisać, że posiadamy jeden z największych skarbów sztuki (nie tylko sakralnej) w tej części Polski. Pytanie tylko, co z tego? Czy jesteśmy dzięki temu w stanie osiągnąć jakieś materialne korzyści dla naszego miasta? Czy jest zatem szansa na to, aby chociaż wkład własny miasta się zwrócił? A jeżeli tak, to jakie działania należy przedsięwziąć, aby do tego doprowadzić? Trudno nam będzie napawać się nowym blaskiem polichromii, mając puste żołądki.\tZakłada się, że muzeum ma w dużej mierze zmienić swoje oblicze, stając się „Centrum Mehofferowskim”, które bazując na atucie kościoła pw. NSPJ przyciąga zainteresowanych turystów. Nie pokrzepia jednak informacja, że w przyszłorocznym budżecie na działalność tejże placówki zarezerwowano jedynie pół miliona zł. W trakcie ostatniej sesji radni siłą wyrwali 50 tys. z milionowego budżetu biblioteki, przekazując je na rzecz muzeum (zapowiadając jednocześnie, że w porozumieniu z burmistrzem postarają się przyszłości o dofinansowanie działań placówki). Również miasto, korzystając w dużej mierze ze środków unijnych, organizuje Festiwal Mehofferowski. Ile czasu jednak minie, zanim wydarzenie to stanie się na tylko rozpoznawalne, aby na dwa dni ściągnąć do naszego miasta, turystów w całego kraju? Istnieje obawa, że do tego czasu nie opłacalnym może stać się organizowanie tego typu imprezy. Czy w końcu „produkt” ten stanie się konkurencyjny względem innych eventów?\tProblem mehofferyzacji to przysłowiowy Pikuś w porównaniu z kłopotami, jakie może przysporzyć Turkowska Strefa Inwestycyjna. Na XV sesji RM radni krytykowali władze miasta za brak jakichkolwiek działań, które miałby na celu promocję własnej strefy. Radny Marczewski mówił wręcz o naiwności włodarzy, którzy zaufali, że kierownictwo Åódzkiej Specjalnej Strefy Ekonomicznej zapewni nam inwestorów. Może się więc okazać, że miliony wydane na uzbrojenie terenów inwestycyjnych będą utopione w błocie. I to dosłownie. Tymczasem, w łódzkich mediach czytamy o kolejnych inwestorach, którzy lokują ogromne pieniądze w podstrefy położone blisko miasta-matki. Koluszki, Zgierz, Tomaszów Mazowiecki itd. Jedynym wyjątkiem, który mimo swojego położenia będzie na swoich ziemiach gościł inwestora jest Ostrzeszów. Jak informuje Dziennik Åódzki w minionym roku wydano pozwolenia na inwestycje w ÅSSE na łączną kwotę 830 mln zł. Da to 1200 nowych miejsc pracy i pozwoli na utrzymanie ponad 2880 już istniejących. Czy to dużo? Jak na tak potężną strefę 22 spółek nadal niewiele. Dlatego Turek sam musi rozpocząć walkę o inwestorów. A będzie nam ciężko konkurować z innymi strefami, chociażby ze względu na odległość od głównych szlaków komunikacyjnych. A co my możemy zrobić?\tWspomniane problemy związane z głównymi inwestycjami ostatnich lat nie napawają optymizmem. Nie czas jednak płakać nad rozlanym mlekiem. Abyśmy odczuli poprawę jakości życia, musimy wspólnie podjąć kroki, dzięki którym inwestycje zaowocują. Dlatego do postawionego na początku pytania dokładam jeszcze jedno: „co my, mieszkańcy Turku, możemy zrobić, aby te przedsięwzięcia odniosły sukces?”.\tNie przystoi teraz również kopać leżącego. Radni będący w opozycji do burmistrza zapowiedzieli, że są gotowi do podjęcia wspólnych działań na rzecz poprawy obecnej sytuacji. Podobny pogląd wyraża Mirosława Śmigaszewska, która stojąc na cele członków Platformy Obywatelskiej w Turku. Przewodnicząca nawołuje do współpracy i udzielenia wsparcia władzy „w imię odpowiedzialności za miasto”. W tej bardzo niepewnej sytuacji należy jednak czasowo zapomnieć o różnicach nas dzielących albo skupić się na szukaniu punktów wspólnych. [...]. To leży w żywotnym interesie miasta i dlatego należałoby wykorzystać wszystkie atuty, nie bacząc kto jest ich właścicielem, pisze M. Śmigaszewska [„Budżetowy hazard burmistrza”, profil PO w Turku na Facebook'u].\tJa, w imieniu pracowników firmy online24.pl, zapowiadam, że w miarę naszych możliwości będziemy wspierać swoim umiejętnościami działania na rzecz promocji miasta. Już niedługo postaram się przedstawić pierwszy z projektów, które choć w niewielkim stopniu będą mogły pomóc. Ale to nie wszystko. Wszystkich, którzy mają jakieś pomysły oraz sugestie mogące pomóc przy rozwiązaniu wyżej wspomnianych problemów zapraszam do wspólnej dyskusji na turkowskim HydeParku. Marcin Derucki"
  }
]